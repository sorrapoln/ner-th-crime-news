เมื่อเวลา 19.00 น. วันที่ 9 ม.ค.65 เจ้าหน้าที่ตำรวจ สภ.เมืองสงขลา รับแจ้งเหตุยิงกัน มีผู้เสียชีวิต เหตุเกิดที่บ้านเลขที่ 126/2 หมู่ 6 บ้านบ่อระกำ ต.พะวง อ.เมือง จ.สงขลา จึงเดินทางไปตรวจสอบพร้อมตำรวจศูนย์พิสูจน์หลักฐาน 9 และหน่วยกู้ภัยสว่างสงขลาร่วมใจ ที่เกิดเหตุอยู่บริเวณเล้าไก่ พบศพ จ่าสิบเอกเรวัต เรืองช่วย อายุ 59 ปี เป็นอดีตสารวัตรทหารค่ายแห่งหนึ่ง ใน อ.ทุ่งสง จ.นครศรีธรรมราช เสียชีวิตลักษณะนั่งหงายหลังบนม้าหินอ่อน ตรวจสอบพบถูกยิงด้วยอาวุธปืน ขนาด 9 มม. จากข้างหลังจำนวน 6 นัด กระสุนถูกลำคอและศรีษะทะลุเบ้าตาเสียชีวิต นอกจากนี้ยังพบปลอกกระสุนปืน 9 มม. 1 ปลอก และหัวกระสุน 1 หัว ตกอยู่ในที่เกิดเหตุ เจ้าหน้าที่จึงเก็บไว้เป็นหลักฐาน ส่วนคนยิงทราบชื่อคือ นายประมุข จิตรจันทร์ ซึ่งมีบ้านพักอยู่ติดกับที่เกิดเหตุ หลังก่อเหตุได้ขับรถจักรยานยนต์ ยี่ห้อฮอนด้า เวฟ สีแดง ทะเบียน 960 ไม่ทราบหมวดอักษรหลบหนีไป ตำรวจชุดสืบสวนอยู่ระหว่างติดตามจับกุมตัว
