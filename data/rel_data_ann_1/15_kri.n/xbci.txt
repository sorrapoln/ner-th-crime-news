(21 ธ.ค.64) เมื่อเวลา 20.00 น.ของคืนที่ผ่านมา หน่วยกู้ภัยสว่างจรรยาธรรม รับแจ้งมีคนถูกฟันได้รับบาดเจ็บ ที่บ้านมะค่า หมู่ 2 ต.บ้านบัว อ.เมือง จ.บุรีรัมย์ จึงนำเจ้าหน้าที่เข้าตรวจสอบ ที่เกิดเหตุ เป็นบ้านสองชั้นยกสูง ใต้ถุนบ้านโล่ง มีห้องน้ำติดกัน 2 ห้อง พบนายชินกรณ์ อายุ 44 ปี เป็นคนขับรถทำถนนให้กับบริษัทแห่งหนึ่ง ถูกของมีคมฟันบริเวณใบหน้าแผลเปิดยาวกว่า 10 ซม. กู้ภัยรีบปฐมพยาบาล เบื้องต้นพบจมูกแหว่งออกไป ตาขวาถลนออกมา ก่อนจะเร่งนำตัวส่งโรงพยาบาล สอบถาม นางสมพร อายุ 82 ปี เจ้าของบ้านที่เกิดเหตุ เล่าว่า คนที่ก่อเหตุใช้มีดฟันคือ นายสมัย หรือ โด่ง อายุ 38 ปี อยู่บ้านหนองไทร ต.สะแกโพรง อ.เมือง ซึ่งเป็นลูกเขยของตัวเอง
