นายสายชล ชำปฏิ อายุ 54 ปี เป็นเภสัชกร และรองผู้อำนวยการโรงพยาบาลตราด ถูกรถชน บริเวณ ถนนสุขุมวิท สาย 3 ตราด-คลองใหญ่ หลักกิโลเมตรที่ 9-10 ต.ท่าพริก อ.เมือง โดยผู้ได้รับบาดเจ็บมีแผลฉกรรจ์ที่ศีรษะ บริเวณหน้าอกและขาขวามีเลือดไหลออกมาเป็นจำนวนมาก เจ้าหน้าที่กู้ภัยปฐมพยาบาลผู้ได้รับบาดเจ็บ ก่อนนำตัวส่งรักษาที่โรงพยาบาลกรุงเทพตราด ใกล้กันพบรถยนต์กระบะโตโยต้า สีขาว สภาพกระโปรงหน้ารถมีรอยยุบ กระจกหน้ารถแตกละเอียด ทราบชื่อผู้ขับขี่ว่า นายสามารถ อายุ 53 ปี อยู่ในอาการมึนเมาสุราอย่างหนัก ไม่ได้รับบาดเจ็บแต่อย่างใด
