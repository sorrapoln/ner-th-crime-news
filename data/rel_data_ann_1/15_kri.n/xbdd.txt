ผู้สื่อข่าวรายงานว่า เมื่อเวลา 01.00 น. วันนี้ (7 ก.ย.) ร.ต.อ.ทวีวัฒน์ ธำรงค์วัฒนกุล รอง สว.(สอบสวน) สน.ชนะสงคราม รับแจ้งเหตุ รถ จยย.เสียหลักชนเสาไฟฟ้า มีผู้เสียชีวิต 2 ศพ ด้านหน้าธนาคารแห่งหนึ่ง ถนนราชดำเนินกลาง แขวงและเขตพระนคร กทม. จึงรุดไปตรวจสอบพร้อมแพทย์นิติเวช รพ.วชิรพยาบาล และหน่วยกู้ภัยมูลนิธิป่อเต็กตึ๊ง ที่เกิดเหตุอยู่ริมบาทวิถีด้านหน้าธนาคาร พบรถ จยย.ยี่ห้อฮอนด้า รุ่นเวฟ สีเทา หมายเลขทะเบียน 931 กรุงเทพมหานคร พลิกคว่ำตะแคงซ้าย มีร่องรอยแฉลบตกร่องระบายน้ำข้างถนนเป็นทางยาว ส่งผลให้ผู้ขับขี่และคนซ้อนท้ายเสียชีวิตทั้งคู่
