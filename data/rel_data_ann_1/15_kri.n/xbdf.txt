10 ธ.ค.2564 พล.ต.ต.อุทัย กวินเดชาธร ผู้บังคับการตำรวจภูธร จังหวัดเพชรบุรี แถลงผลการจับกุม นายคำนึง (สงวนนามสกุล) อายุ 64 ปี ผู้ต้องหายิงนายปราโมช หรือ ต้น ไกรวิลาส อายุ 28 ปี เสียชีวิต บริเวณริมถนนภายในไร่ ในพื้นที่ ต.ห้วยทรายเหนือ อ.ชะอำ จ.เพชรบุรี เมื่อวันที่ 7 ธ.ค.2564 พร้อมด้วยของกลางกระสุนปืน ลูกซอง หลายชนิด ,กัญชาแห้ง น้ำหนัก 13.8 กรัม , ดินปืน , แก๊ป 1 ขวด ,หมอนรองกระสุน ,ดินปืน , ลูกกระสุนปืนเม็ดตะกั่ว ,โครงปืนยาวทำด้วยไม้,โครงปืนยาวลูกซองทำด้วยไม้จำนวน 1 อัน,ลำกล้องปืนลูกซอง จำนวน 1ลำกล้อง , แส้ล้างลำกล้องปืน จำนวน 4 อัน,ดินประสิว จำนวน 1 ถุง,ปืนยาวไทยประดิษฐ (์ปืนแก็ป )ไม่ทราบขนาด โดยจับได้ที่ บ้านในต.ห้วยทรายเหนือ อ.ชะอำ จ.เพชรบุรี พล.ต.ต.อุทัย เปิดเผยว่า เมื่อวันที่ 7 ธ.ค.64 ตำรวจ สภ.ชะอำ รับแจ้งเหตุคนร้ายใช้อาวุธปืนยิง นายปราโมช หรือต้น ไกรวิลาส อายุ 28 ปี ถึงแก่ความตาย ที่บริเวณริมถนนภายในไร่ ม.5 บ.หนองขาม ต.หวยทรายเหนือ อ.ชะอา จ.เพชรบุรีซึ่งภายหลังเกิดเหตุตำรวจทำการสืบสวนโดยเข้าตรวจสอบบ้านใน ต.ห้วยทรายเหนือ อ.ชะอำ ใกล้บ้านของนายคำนึง ผู้ต้องหา แต่นายคำนึกให้การปฏิเสธว่า ตนเองไม่ได้มีส่วนเกี่ยวข้อง ซึ่งจนท.ตร.ทำการตรวจสอบพบอาวุธปืนยาวไทยประดิษฐ์(ปืนแก๊ป) จำนวน 1 กระบอก โดยนายคำนึง รับว่าเป็นของตนมีไว้โดยไม่ได้รับอนุญาต จนท.ตร.จึงได้ทำการจับกุม ในความผิดฐาน “มีอาวุธปืนไว้ใน ครอบครองโดยไม่ได้รับอนุญาต” นำตัวส่งพนกังานสอบสวนดำเนินคดีและได้รับการประกันตัวในชั้นสอบสวน
