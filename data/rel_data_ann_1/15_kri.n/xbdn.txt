ร.ต.อ.เอก เต็มพุทธ ร้อยเวร สภ.โคกชะงาย อ.เมืองพัทลุง พร้อมด้วยเจ้าหน้าที่กู้ภัยพัทลุง เข้าตรวจสอบอุบัติเหตุ เกิดขึ้นบนถนนสาย เพชรเกษม พัทลุง – ตรัง ฝั่งขาออก บริเวณหัวสะพานบ้านดานนา ในที่เกิดเหตุพบผู้เสียชีวิต จำนวน 2 ราย ทราบชื่อคือนางวรรณา ถาวรานุรักษ์ อายุ 65 ปี และนายคีตกานต์ ถาวรานุรักษ์ อายุ 16 ปี ทั้งสองคนเป็น ป้าหลานกัน โดยทั้งสองนอนเสียชีวิตกลางถนน นอกจากนั้นห่างจากที่เกิดเหตุ ประมาณ 50 เมตร เจ้าหน้าที่พบรถจักรยานยนต์ ฮอนด้าคลิก สีดำ ทะเบียน 1 กจ 4407 พัทลุง ห่างไปอีกเจ้าหน้าที่พบรถยนต์กระบะ ฟอร์ดเรนเจอร์ สีบอร์นเงิน ทะเบียน บท5864 พัทลุง จอดอยู่ในสภาพด้านหน้าข้างซ้ายมีร่องรอยการชนได้รับความเสียหาย
