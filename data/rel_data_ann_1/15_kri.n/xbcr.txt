ผู้สื่อข่าวรายงานจากจังหวัดพัทลุงว่า เมื่อเวลา 07.00 น.วันที่ 19 มกราคม 65 พ.ต.อ. ศักดา เจริญกุล รองผู้บัญชาการสืบสวนสวนตำรวจภูธรภาค9 พร้อม เจ้าหน้าที่ตำรวจชุดสยบไพรีสำนักงานตำรวจภูธรภาค9 สืบสวนตำรวจภูธรจังหวัดพัทลุง ชุดปราบปรามยาสเสพติดตำรวจภูธรพัทลุง เกือบ 100 นาย เข้าปิดล้อมรีสอร์ท แห่งหนึ่งในพื้นที่ ต.ชะมวง อ.ควน จ.พัทลุง หลังสืบทราบว่าผู้ต้องหาคดีสำคัญ 7 คดี ที่เคยก่อเหตุ ในพื้นที่ อ.ปากพะยูน อ.บางแก้ว และ อ.สะเดา จ.สงขลา และได้หลบหนี การบุกจับกุมของเจ้าหน้าที่ตำรวจมาแล้ว 3ครั้ง และยิงต่อสู้เจ้าหน้าที่ตำรวจทุกครั้งที่หลบหนี โดยล่าสุด เมื่อวันที่ 8 มกราคม 65 โดยล่าสุดเจ้าหน้าที่ตำรวจชุดสืบสวนตำรวจภูธรจังหวัดพัทลุง พร้อมสืบภาค9 เข้าปิดล้อมบ้านเลขที่ 388/1 ม.6 ต.ฝาละมี อ.ปากพะยูน หลังสืบทราบว่านาย ประดิษฐ์ หรือเกร็ก มุสิกะสงค์ อายุ 41 ปี ผู้ต้องหาตามหมายศาลจังหวัดพัทลุง 5 คดีในขณะนั้น และได้หลบหนีไปได้ พร้อมยิงสวนเจ้าหน้าที่แต่ไม่มีใครได้รับบาดเจ็บ โดยทิ้ง อาวุธปืนขนาด 9 มม.ตกอยู่ 1 กระบอก พร้อมกระเป่าสะพายที่ใส่ระเบิดมือ อีก 1 ลูก และยาบ้าอีก 156 เม็ด ซึ่งล่าสุดในวันนี้ จากการสืบทราบของเจ้าหน้าที่ทราบว่าผู้ต้องหานาย ประดิษฐ์ หรือเกร็ก มุสิกะสงค์ อายุ 41ปี ที่หลบหนี ได้แอบมาเช่ารีสร์อท แห่งหนึ่งในพื้นที่ ต.ชะมวง อ.ควนขนุน จ.พัทลุง พร้อมพวก ทั้งชายหญิง รวม 5 คน เจ้าหน้าที่จึงได้วางแผนจับกุมตอนเช้าตรู่ โดยวางกำลังให้ชุดสืบสวน ชุดปราบปรามยาเสพติดพัทลุง ตีล้อมด้านหลัง ก่อนที่ พ.ต.อ. ศักดา เจริญกุล รองผู้บัญชาการสืบสวนสวนตำรวจภูธรภาค9 พร้อม เจ้าหน้าที่ตำรวจชุดสยบไพรีสำนักงานตำรวจภูธรภาค 9 ปิดล้อมด้านหน้า ปิดประตูเข้าออก แต่พอถึงจังหวะ ขณะที่คนร้าย 5 คน นำโดดยนาย ประดิษฐ์ หรือเกร็ก มุสิกะสงค์ ขับรถยนต์เก๋งสีขาวหมายเลขทะเบียน กข.48 นครศรีธรรมราช ออกมาทางด้านหน้า หัวหน้าชุดสั่งเปิดทางให้ขับรถออกมาอย่างใจเย็น แล้วขับหลบหนีไป อย่างรวดเร็ว โดยภาพกล้องวงจรปิดจับภาพไว้ได้
