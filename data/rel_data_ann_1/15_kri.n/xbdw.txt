วันที่ 21 ต.ค. 2564 พล.ต.ต.สหรัฐ ศักดิ์ศิลปชัย รองผู้บัญชาการตำรวจภูธรภาค 1 และพล.ต.ต.ชยานนท์ มีสติ ผู้บังคับการตำรวจภูธรจังหวัดสระบุรี ร่วมแถลงข่าวคดีจับกุมพ่อเลี้ยงทำร้ายเด็กชายวัย 8 ขวบ ในพื้นที่ สภ.หนองแค จังหวัดสระบุรี ว่า หลังศาลได้ออกหมายจับ นายวิรัช แซ่แอ้ง อายุ 37 ปี พ่อเลี้ยงเด็กชาย วัย 8 ขวบ และสามารถจับกุมตัวได้ที่อำเภอกุยบุรี จ.ประจวบคีรีขันธ์ เมื่อวานนี้ ขณะที่กำลังหลบหนีกลับบ้านเกิดที่ จ.สงขลา เบื้องต้นจากการนำตัวกลับมาสอบปากคำที่โรงพัก ได้ให้การยอมรับสารภาพว่า ได้กระทำทุกอย่างจริง
