04 พ.ย. 64 เมื่อช่วงเช้าที่ผ่านมา เกิดเหตุ มีผู้ยิงกันเสียชีวิต แฟลตตำรวจ สภ.แกลง จ.ระยอง โดยที่เกิดเหตุ เป็น แฟลตตำรวจ สภ.แกลง จ.ระยอง พบผู้เสียชีวิตเป็นหญิง อยู่บริเวณบันได ชั้นล่าง ตรวจสอบในห้องพักชั้น4 พบผู้เสียชีวิตอีกราย เป็นเด็กหญิงอายุ 14 ปี ถูกยิงเข้าที่ศีรษะ จากการสอบสวนทราบว่า ผู้ก่อเหตุใช้อาวุธปืนยิง เด็กหญิงอายุ 14 ปี คือ แม่แท้ๆของเด็กเอง และ เป็นภรรยาของตำรวจ สภ.แกลง หลังก่อเหตุใช้อาวุธปืนยิงลูกแล้ว ได้กระโดดตึกแฟลตตำรวจจากชั้น 4 เสียชีวิตคาที่บริเวณบันไดชั้นล่าง ขณะที่ ร.ต.อ.ซึ่งเป็นหัวหน้าครอบครัวดังกล่าว หลังทราบเรื่องได้เข้ามาที่ห้องพักของตัวเองหัวใจสลาย พยายามจะฆ่าตัวตายตามภรรยาและลูกไป แต่เพื่อนข้าราชการตำรวจช่วยกันห้ามไว้ ส่วนสาเหตุอยู่ระหว่างการตรวจสอบของทางเจ้าหน้าที่
