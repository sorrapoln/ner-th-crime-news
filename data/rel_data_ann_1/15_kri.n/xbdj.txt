เมื่อวันที่ 3 ม.ค. นายวิชัย ไชยมงคล เลขาธิการคณะกรรมการป้องกันและปราบปรามยาเสพติด กล่าวถึง กรณีเหตุยิงปะทะกันระหว่างเจ้าหน้าที่ตำรวจกับกลุ่มผู้ค้ายาเสพติดในท้องที่บ้านสันปอธง ต.บ้านหลวง อ.แม่อาย จ.เชียงใหม่ เมื่อช่วงกลางดึกคืนวันที่ 28 ธ.ค.ที่ผ่านมา ส่งผลให้ “สารวัตรบอล” พ.ต.ต.พิบูลพันธ์ สุขุมนนท์ สว.สส.สภ.ฝาง ถูกกระสุนปืนได้รับบาดเจ็บสาหัส และต่อมาเสียชีวิตที่โรงพยาบาลแม่อาย นัน ต่อมาเจ้าหน้าที่ตำรวจ สภ.แม่อาย ขอให้ศาลจังหวัดฝางออกหมายจับผู้ต้องหา 4 คน ประกอบด้วย 1.นายอนุชิต อายุ 34 ปี 2.นายจตุพล อายุ 26 ปี 3.นายจะยี อายุ 46 ปี ทั้ง 3 คน เป็นราษฎรบ้านป่าแดงอภิวัฒน์ หมู่ 9 ต.บ้านหลวง อ.แม่อาย จ.เชียงใหม่ และ 4.นายจะเย อายุ 43 ปี ราษฎรบ้านโป่งใน ต.เวียง อ.ฝาง จ.เชียงใหม่ ในข้อหากระทำความผิดฐาน “ร่วมกันฆ่าเจ้าพนักงานซึ่งได้ปฏิบัติตามหน้าที่, ร่วมกันพยายามฆ่าเจ้าพนักงานซึ่งได้กระทำการตามหน้า, ต่อสู้ขัดขวางการจับกุมของเจ้าพนักงานในการปฏิบัติการตามหน้าที่, ร่วมกันมียาเสพติดให้โทษประเภท 1 (เมทแอมเฟตามีน) ไว้ในครอบครองเพื่อการค้าโดยไม่ได้รับอนุญาต โดยมีอาวุธหรือใช้อาวุธ, มีอาวุธปืนไว้ในครอบครองโดยไม่ได้รับอนุญาต และพาอาวุธไปในเมือง หมู่บ้าน ทางสาธารณะโดยไม่ได้รับอนุญาต”
