เมื่อเวลา 18.00 น. วันที่ 4 ธ.ค 2564 ร.ต.อ.พรเจตต์ พร้อมมูล รองสารวัตรสอบสวน สภ.ประตูน้ำจุฬาลงกรณ์ ได้รับแจ้งมีคนแทงกันจนเสียชีวิต เหตุเกิดบริเวณร้านค้าเจ้อ้อม กลางซอยรังสิต-นครนายก 2 ต.ประชาธิปัตย์ อ.ธัญบุรี จ.ปทุมธานี หลังรับแจ้งจึงรุดไปตรวจสอบที่เกิดพร้อมด้วย กำลังชุดสืบสวนจำนวนหนึ่ง อาสาสมัครมูลนิธิร่วมกตัญญู ในที่เกิดเหตุ บริเวณโต๊ะหินอ่อนหน้าร้านค้าเจ้าหน้าที่พบศพ นายกริช เขมรไทย อายุ 54 ปี ชาว อ.วังทอง จ.พิษณุโลก สภาพศพนอนหงานจมกองเลือด สวมเสือยืดแขนสั้นสีดำ นุ่งกางเกงยีนส์ขายาว จากการตรวจสอบในเบื้องต้นพบบาดแผลถูกแทงด้วยอาวุธมีดที่หน้าอก 1 แผล แขนขวา 1 แผล และ ชายโครงขวา 1 แผล ห่างไปพบมีปลายแหลมเปื้อนเลือดตกอยู่ 1 เล่ม โดยในเบื้องต้นทราบว่าผู้ก่อเหตุชื่อนายธนพร หรือ พร อินไชยา อายุ 48 ปี ชาว อ.หนองพอก จ.ร้อยเอ็ด ซึ่งเป็นลูกจ้างของผู้ตาย หลังก่อเหตุได้เดินทางเข้ามอบตัวที่ สภ.ประตูน้ำจุฬาลงกรณ์
