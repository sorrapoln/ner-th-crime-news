ตำรวจ สภ.เมืองนครสวรรค์ นำกำลังเข้าเคลียร์พื้นที่บริเวณทางลอดใต้สะพานสายเลี่ยงเมือง จ.นครสวรรค์ หลังมีผู้ก่อเหตุยิงเจ้าของร้านขายของชำ เสียชีวิต และ ร.ต.อ.ชัยปติญญา แสงปาน รองสารวัตรสืบสวน สภ.หนองปลิง ได้รับบาดเจ็บ ขณะที่ผู้ก่อเหตุวัย 41 ปี ได้รับบาดเจ็บจากกระสุนของตำรวจ นอกจากนี้ มีรายงานด้วยว่า ผู้ก่อเหตุยังใช้อาวุธปืนยิงใส่ภรรยาตัวเองในบ้านพักได้รับบาดเจ็บอีก 1 คน แต่อาการไม่สาหัสมาก เนื่องจากภรรยาไหวตัวทันปัดอาวุธปืนได้ เบื้องต้น คาดว่าผู้ก่อเหตุเสพสารเสพติดหนักจนเกิดอาการหลอนและคลุ้มคลั่ง
