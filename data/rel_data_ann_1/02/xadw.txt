ที่เกิดเหตุเป็นทาวน์โฮม 2 ชั้น ที่ห้องนอนชั้น2 พบร่าง น.ส.พิม อายุ 25 ปี นอนหงายอยู่ข้างเตียงนอน พบมีแผลกว่า 20 จุดตามร่างกาย ส่วนผู้ก่อเหตุเป็นแฟนหนุ่มของผู้เสียชีวิตคือ ทอยทอย อายุ 21 ปี นักแสดงหนุ่มในละครซีรีส์ ทางช่องดังช่องหนึ่ง กำลังยืนรอมอบตัวกับตำรวจด้วยสีหน้าตื่นตกใจ โดยข้างลำตัวพบมีดปอกผลไม้ ปลายแหลมความยาวประมาณ 5 นิ้ว ตกอยู่ เจ้าหน้าที่จึงเก็บไว้เป็นหลักฐาน จากการสอบสวนทอยทอย ให้การว่า ก่อนเกิดเหตุตนกับแฟนสาว นั่งดื่มเบียร์กันอยู่ที่ห้องด้านล่าง จนเวลา 22.00 น.ตนกับแฟนสาวก็ได้ขึ้นห้องนอน สักครู่ก็เกิดมีปากเสียงทะเลาะกันเรื่องที่ตนต้องทำงานในวงการบันเทิง ก่อนที่แฟนสาวจะพูดขึ้นมาในทำนองว่าให้ตนเก็บสิ่งของออกไปจากบ้าน จากนั้นตนจึงได้เก็บสิ่งของเครื่องใช้ส่วนตัว แต่แฟนสาวยังไม่หยุดก่อนเดินลงชั้นล่างไปหยิบมีดปลอกผลไม้ที่ห้องครัวแล้วกลับเดินขึ้นมาที่ห้องนอน จากนั้นก็มีปากเสียงกันรุนแรงมีการยื้อแย่งมีดกัน จึงเป็นเหตุให้แฟนสาวถูกแทงเข้าที่หน้าอกหลายครั้งจนเสียชีวิต เบื้องต้น เจ้าหน้าที่ตำรวจยังไม่เชื่อคำให้การ จากนี้จะทำการสอบปากคำอย่างละเอียดอีกครั้ง ก่อนแจ้งดำเนินคดีตามกฎหมาย ส่วนร่างของน.ส.พิม ส่งไปชันสูตรศพที่ รพ.ตำรวจ ก่อนติดต่อให้ญาติมารับไปบำเพ็ญกุศลต่อไป
