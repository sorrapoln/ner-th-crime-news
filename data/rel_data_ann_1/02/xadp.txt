ผู้สื่อข่าวรายงานว่า เมื่อเวลา 05.30 น. วันนี้( 10 ธ.ค.2559) ร.ต.อ.อิสระพงษ์ ผาผาย รองสารวัตร (สอบสวน) สน.โชคชัย รับแจ้งมีผู้พลัดตกจากที่สูงเสียชีวิต บริเวณศูนย์การค้าย่านถนนลาดพร้าว ซึ่งเป็นอาคารสูง 10 ชั้น พบศพนายเสกสรร โชติพ่วง อายุ 41 ปี อยู่บ้านเลขที่ 288/25 ถนนสุขาภิบาล 5 แขวงออเงิน เขตสายไหม กรุงเทพมหานคร นอนหงายเสียชีวิตจมกองเลือด ในสภาพกะโหลกศีรษะด้านหลังยุบ ตรวจสอบภายในตัวพบเงินสด 2,100 บาท โทรศัพท์มือถือ 1 เครื่อง กุญแจรถยนต์ 1 ดอก นอกจากนี้ยังพบจดหมาย 1 ฉบับ อยู่กระเป๋ากางเกงด้านหน้า เนื้อหาคล้ายกับเป็นการสั่งเสียสั้นๆ จึงเก็บไว้เป็นหลักฐาน
