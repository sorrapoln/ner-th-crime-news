ผู้สื่อข่าวรายงานว่า วันนี้ (19 ม.ค.) เมื่อเวลา 07.30 น. ร.ต.อ.ชนธัญ พรหมรักษา รองสารวัตรสอบสวน สภ.ท่าอากาศยานสุวรรณภูมิ ได้รับแจ้งเหตุจากศูนย์สุวรรณภูมิ ว่ามีอุบัติเหตุบนถนนสายสุวรรณภูมิ สาย 3 เลียบรันเวย์ ช่วงโค้งเข้าจากถนนเทพรัตนมุ่งหน้าสนามบิน ต.หนองปรือ อ.บางพลี จ.สมุทรปราการ ที่เกิดเหตุพบร่างของสองแม่ลูกนอนเสียชีวิตในร่องกลางถนน ทราบชื่อ น.ส.นิภา อายุ 32 ปี นอนเสียชีวิตในสภาพแขนขาหักร่วมทั้งคอ ใกล้กันพบร่าง เด็กชายชัยวัฒน์ วัย 6 ขวบ ลูกของ น.ส.นิภา เสียชีวิตในสภาพคอหักแขนหาหักด้วยเช่นกัน ห่างกันออกไปประมาณ 100 เมตร ที่ลานหญ้าข้างทางพบรถจักรยานยนต์ ยี่ห้อฮอนด้า สีดำ หมายเลขทะเบียน 9689 สุพรรณบุรี ล้มคว่ำอยู่ แต่ไม่พบร่องรอยการถูกชนแต่อย่างใด และจากการตรวจสอบที่โทรศัพท์ของผู้ตายพบว่ามีการเปิดระบบ GPS ปักหมุดปลายทางที่จังหวัดปทุมธานี ก่อนมอบร่างผู้เสียชีวิตทั้งสองให้มูลนิธินำส่งชันสูตรที่โรงพยาบาลรามาสมุทรปราการ
