กรณี 2 คนร้ายประกบยิงนายชัยยุทธ แก้วบุญทอง อายุ 49 ปี ผู้สมัครนายก อบต.ควนชุม อดีตนายก อบต.ควนชุม อ.ร่อนพิบูลย์ จ.นครศรีธรรมราช ได้รับบาดเจ็บเมื่อวันที่ 25 พ.ย.64 ที่ผ่านมา ขณะขับรถ จยย.เตรียมออกหาเสียงเพียงคนเดียว โดยคนร้าย 2 คนขับรถ จยย.ตามประกบก่อนชักปืนยิงนายชัยยุทธฯ และ จยย.พุ่งลงไปในคูข้างทางก่อนยิงสวนจนคนร้ายไม่กล้าเข้าไปยิงซ้ำและล่าถอย ส่วนสาเหตุคนสนิทคนเจ็บระบุมาจากการเมืองท้องถิ่นนั้น ล่าสุดในวันนี้ (26 พ.ย.64) ที่กองบังคับการตำรวจภูธรจังหวัดนครศรีธรรมราช นายชัยชนะ เดชเดโช สส.เขต 6 นครศรีธรรมราช พรรค ปชป.ได้เดินทางเข้าพบ พล.ต.ต.สมชาย ซื่อต่อตระกูล ผบก.ภ.นครศรีธรรมราช เพื่อมอบเงินจำนวน 50,000 บาท เพื่อเป็นรางวัลนำจับคนร้ายที่ก่อเหตุใช้อาวุธปืนยิงนายชัยยุทธ จนได้รับบาดเจ็บ พร้อมสอบถามความคืบหน้าเกี่ยวกับคดีที่เกิดขึ้น
