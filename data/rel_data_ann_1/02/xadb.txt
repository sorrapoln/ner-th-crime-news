เมื่อวันที่ 21 พ.ย.64 พล.ต.ต.ภูมินทร์ พุ่มพันธุ์ม่วง ผบก.ปพ.สั่งการให้ พ.ต.อ.กฤษกร หอมจรรยา ผกก.6 บก.ปพ.และ พ.ต.ท.ฐิติวัฒน์ นิโกรธา สว.กก.6 บก.ปพ นำกำลังจับกุมนายอาชีพ ประกอบธรรม อายุ 32 ปี ผู้ต้องหาตามหมายจับศาลจังหวัดกาญจนบุรี ที่ มจ.382/2564 ลงวันที่ 10 พฤศจิกายน 2564 ในข้อหา"พยายามฆ่า" มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต โดยจับกุมได้ภายในหอพักไม่มีชื่อ ถนนมาลัยแมน ต.ปากโลง อ.เมือง จ.นครปฐม สืบเนื่องจาก เมื่อวันที่ 5 พ.ย.ที่ผ่านมา นายอาชีพ พร้อมพวกรวม 8 คน ได้ขับรถกระบะไปจอดที่หน้าบ้านพักนายจักรพันธ์ คู่อริ ในหมู้บ้านสี่พระยา หมู่.1 ต.หนองประดู่ อ.เลาจวัญ จ.กาญจนบุรี ก่อนตะโกนเรียกนายจักรพันธ์ ให้ออกมาเคลียร์ปัญหากัน แต่เคลียร์กันไม่จบ จนมีปากเสียงทะเลาะชกต่อยกัน สุดท้ายนายอาชีพ ได้ใช้ปืนจ่อยิงนายจักรพัธ์ 3 นัดซ้อน กระสุนเจาะเข้าที่โหนกแก้มด้านซ้ายฝังใน แล้วแยกย้ายกันหลบหนีไป ตำรวจ สภ.เลาขวัญ มาตรวจสอบพร้อมขอศาลออกหมายจับไว้ กระทั่งมาถูกตำรวจคอมมานโดจับกุมได้ดังกล่าว
