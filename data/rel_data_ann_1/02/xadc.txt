ก่อนทำการจับกุมเจ้าหน้าที่ชุดสืบสวนกองปราบปรามสืบทราบว่า ผู้ต้องหาได้หลบหนีไปซ่อนตัวอยู่ในเขตพื้นที่ จ.กาญจนบุรี จึงได้รายงานไปยัง พล.ต.ต.จิรภพ ภูริเดช ผบก.ป. กระทั่งมีการสั่งการให้ พ.ต.อ.แมน และ พ.ต.ท.ณัฐพงศ์ นำกำลังลงพื้นที่จึงตรวจสอบพบว่า ผู้ต้องหาได้นำเงินสดจำนวน 1.6 แสนบาท ไปซื้อรถ จยย.ที่ร้านฮอนด้าสนามจันทร์ ในเขตพื้นที่ อ.สนามจันทร์ จ.นครปฐม เพื่อที่จะได้ใช้ในการหลบหนี กระทั่งช่วงคืนที่ผ่านมาชุดสืบสวนแกะรอยพบว่าผู้ต้องหาได้ขับมุ่งหน้าไปยัง อ.เมือง ก่อนจะไปยัง อ.เลาขวัญ จ.กาญจนบุรี จากนั้นจึงได้ใช้เส้นทาง อ.ด่านช้าง จ.สุพรรณบุรี มุ่งเข้าสู่พื้นที่ จ.ชัยนาท และตัดเข้า จ.นครสวรรค์ เจ้าหน้าที่ชุดจับกุมจึงเร่งไล่ติดตามจนกระทั่งมาพบตัวและสามารถจับกุมตัวได้ดังกล่าว
