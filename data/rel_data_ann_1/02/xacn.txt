โดยสรุปพฤติการณ์ความผิดว่า เมื่อระหว่างวันที่ 26-27 ก.ค. 2561 เวลากลางคืนต่อเนื่องกัน จำเลยใช้ไม้เบสบอลเหล็กขนาดยาว 70 เซนติเมตร เป็นอาวุธตีที่ศีรษะ ใบหน้า ลำตัว และสะบักขวา ของน.ส.ธิติมา ตั้งวิบูลย์พาณิชย์ หรือไฮโซเชอรี่ อายุ 39 ปี นักธุรกิจสาวด้านอสังหาริมทรัพย์ แฟนสาวที่อวัยวะสำคัญหลายครั้ง ทำให้น.ส.ธิติมา มีบาดแผลที่ศีรษะ ใบหน้า กราม สะบักขวา กะโหลกศีรษะแตก เลือดคั่งในสมอง กระดูกซี่โครงด้านขวาหักจนถึงแก่ความตาย หลังก่อเหตุจำเลยได้ลักทรัพย์ของผู้ตายเป็นรถยนต์เบนซ์, โทรศัพท์มือถือ, เครื่องประดับ กระเป๋าแบรนด์เนม ของผู้ตายไป มูลค่ารวม 1,080,000 บาท และบัตรเดบิต ธนาคารออมสินของผู้ตาย ไปเบิกถอนเงินหรือชำระสินค้าบริการอื่นหลบหนีไปประเทศกัมพูชา เหตุเกิดในห้องพักโรงแรมแห่งหนึ่งย่าน ซ.ประดิษฐ์มนูธรรม 19 แขวง-เขตลาดพร้าว กรุงเทพฯ
