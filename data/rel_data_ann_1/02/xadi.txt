ห่างกันประมาณ 2 เมตร พบศพนางพรทิพย์ ทองพรหม อายุ 38 ปี ถูกยิงที่บริเวณศีรษะ 1 นัด ส่วนที่บริเวณใต้โต๊ะอาหารภายในครัวพบร่างผู้เสียชีวิตอีก 1 รายคือ ด.ญ นัยปพร ภูวิชิต อายุ 14 ปี รวมผู้เสียชีวิต 3 ราย ทั้งหมดเป็นภรรยา ลูกและแม่ยายนายอานนท์ ภูวิชิต อายุ 38 ปี จากการสอบสวนนายอานนท์ ทราบว่า บ้านหลังเกิดเหตุอาศัยอยู่ด้วยกันทั้งหมด 6 คน ประกอบด้วย นางจินดา (ผู้เสียชีวิต) แม่ยาย นางพรทิพย์ (ผู้เสียชีวิต) ภรรยา ด.ญ.นัยปพร (ผู้เสียชีวิต) ลูกสาวคนกลาง และลูกสาวคนโต อายุ 15 ปี และลูกชายคนเล็ก อายุ 12 ปี โดยช่วงเช้านายอานนท์ออกไปทำงาน ทุกคนในบ้านกำลังนั่งทานอาหารเช้าอยู่ในครัวได้มีนายสุนันท์ รามดอน อดีตกำนัน ต.ขุนกระทิง เดินทางมาที่บ้านหลังดังกล่าวพร้อมกับเรียกให้นางจินดาและนางพรทิพย์สองแม่ลูกออกมาคุยตกลงเรื่องเงินที่ติดค้างกันไว้ สักพักเกิดทะเลาะเสียงดังทำให้อดีตกำนันโมโหชักปืนพกขนาด 9 มม.จ่อยิงรัวถูกศีรษะ ลำคอ แขนขวา และหัวไหล่ นางจินดารวม 4 นัด ขณะนางพรทิพย์กำลังจะวิ่งหนีอดีตกำนันจึงหันปลายกระบอกปืนยิงไปที่นางพรทิพย์ ที่ศีรษะ 2 นัด และตามไปยิง ด.ญ.นัยปพร ขณะนั่งกินข้าวอยู่ในครัวเข้าตามลำตัวและศีรษะจำนวน 5 นัดเสียชีวิตคาสำรับข้าว ส่วน เด็กหญิงอายุ 15 ปีและเด็กชายวัย 12 ปี วิ่งหนีรอดมาได้
