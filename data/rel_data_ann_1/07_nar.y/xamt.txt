ช่วงเวลา 08.30 น. วันที่ 10 ก.ย.64 เกิดเหตุรถบรรทุกอุปกรณ์ก่อสร้างมาจากจังหวัดอุบลราชธานี พลิกคว่ำเกาะกลางถนน สายพหลโยธิน ขาเข้ากรุงเทพฯ ตำบลชะแมบ อำเภอ วังน้อย จังหวัดพระนครศรีอยุธยา ซึ่งมีคนงานมาในรถทั้งหมด 12 ราย รวมคนขับด้วย โดยมีผู้เสียชีวิตเป็นหญิง 3 ราย ส่วนอีก 9 ราย นำส่งโรงพยาบาลวังน้อย ซึ่งมีอาการสาหัส 2 ราย ก่อนเกิดเหตุนั้นทางเจ้าหน้าที่มูลนิธิพุทไธสวรรย์ และ แพทย์ โรงพยาบาลวังน้อยมาในที่เกิดเหตุ ได้เข้าพยายามปั๊มหัวใจช่วยเหลือผู้ได้รับบาดเจ็บ แต่ก็ทนบาดแผลไม่ไหวเสียชีวิตในเวลาต่อมา เป็นหญิง 3 ราย จากการสอบสวนของเจ้าหน้าที่ตำรวจสภ.วังน้อยมาในที่เกิดเหตุ ได้ทราบจากคนขับรถ อายุ 56 ปี ทราบว่า ได้ขับรถบรรทุก 4 ล้อ Isuzu หมายเลขทะเบียน 1ฒภ 551 กรุงเทพมหานคร มาจากอุบลราชธานีเพื่อนำคนงานไปทำงานที่ลำลูกกา คลอง 7 จังหวัดปทุมธานี แต่ช่วงเกิดเหตุนั้น รถที่วิ่งส่ายไปส่ายมา หลังจากนั้นรถจึงพลิกคว่ำที่เกาะกลางถนน กระเด็นไปคนละทิศละทาง ผู้ที่เป็นคนงานนั้นส่วนเป็นผู้หญิงทั้งหมด อายุตั้งแต่ 45-55 ปี เป็นผู้ชายคนขับคนเดียว ซึ่งขณะขับมาก็รู้สึกว่าง่วงนอน และได้จอดรถนอนข้างทางมาพักหนึ่งแล้ว แต่ขับมาจนถึงที่เกิดเหตุก็รู้สึกว่าง่วงมากและบวกกับเป็นทางโค้ง จึงหลับในและลงข้างทางจนรถพลิกคว่ำและเกิดเหตุขึ้น เจ้าหน้าที่จึงควบคุมตัวคนขับรถ ไปสอบสวนและหาสาเหตุดำเนินคดีตามกฎหมายต่อไป
