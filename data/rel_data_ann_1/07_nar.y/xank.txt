เหตุการณ์เกิดขึ้นเมื่อเวลา 01.00 น.ที่ผ่านมา บริเวณลานเบียร์ประตูกรุงเทพฯ เขตสายไหม มีเหตุชายสูงอายุ ตัดผมสั้นคล้ายทหาร ถูกแทงด้านหลังหลายแผล นอนจมกองเลือด ร้องให้คนช่วยอยู่บริเวณขอบถนนภายในลานเบียร์ ต่อมามีพลเมืองดีนำคนเจ็บส่งโรงพยาบาลภูมิพลอดุลยเดชฯ ส่วนคนก่อเหตุใช้ช่วงชุลมุนขึ้นรถตู้หลบหนีไปกับเพื่อน ด้านผู้เห็นเหตุการณ์และเจ้าของคลิป เล่าให้ฟังว่า ผู้ถูกแทงมีลักษณะคล้ายทหาร โดยได้มาดื่มเบียร์อยู่ที่ลานเบียร์แห่งนี้เวลาประมาณเที่ยงคืน ต่อมาผู้บาดเจ็บได้เดินเข้าไปคุยกับโต๊ะอื่นๆ ที่มานั่งดื่มเบียร์ทั้งที่ไม่รู้จักกัน ร่วมถึงเข้ามาคุยกับโต๊ะตนเองด้วย แต่ไม่มีใครว่าอะไร แต่ในเวลานั้นมีกลุ่มผู้ชาย 3-4 คน นำรถตู้กับรถเก๋งมาเปิดเพลงอยู่ด้านหลังลานเบียร์ และมีชายเสื้อดำ 1 คนในกลุ่มนั้นเดินถือไม้เดินวนอยู่รอบลานเบียร์ และเริ่มมีปากเสียงกับผู้บาดเจ็บ จากนั้นชายเสื้อดำตระโกนท้าทายว่า “จะเอามีดหรือเอาไม้?” แต่มีคนมาห้ามปราบกันไว้ก่อนและจับแยกกัน
