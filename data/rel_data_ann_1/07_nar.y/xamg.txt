กรณีพบศพนักท่องเที่ยวสาวชาวสวิตเซอร์แลนด์ นางสาวนิโคล โซเวน ไวสคอป (Nicole Sauvain Weisskopf) อายุ 57 ปี เสียชีวิตปริศนาที่บริเวณน้ำตกโตนอ่าวยน ต.วิชิต อ.เมือง จ.ภูเก็ต สภาพศพถูกคลุมด้วยผ้ายางสีดำ มีก้อนหินขนาดใหญ่ทับอยู่บริเวณศีรษะ ท่อนล่างเปลือยเปล่า จากการตรวจสอบสภาพศพพบเสียชีวิตมาแล้วไม่ต่ำกว่า 48 ชั่วโมง เจ้าหน้าที่พิสูจน์หลักฐานเก็บหลักฐานทั้งหมดในที่เกิดเหตุไปตรวจสอบพร้อมกับนำร่างส่งชันสูตรหาสาเหตุการเสียชีวิต รพ.วชิระภูเก็ต
