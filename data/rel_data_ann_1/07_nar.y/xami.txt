เกิดเหตุยิงกันตายในพื้นที่อ.รือเสาะ จ.นราธิวาส ศพแรก เกิดขึ้นเมื่อเวลา 04.00น. ร.ต.อ.มารุต นิลโกศรี ร้อยเวรสอบสวน สภ.รือเสาะ จ.นราธิวาส ไปตรวจสอบศพชายถูกยิงนอนเสียชีวิจหลังวัดชนาราม บ.ลาโล๊ะ ม.8 ต.ลาโล๊ะ ทราบชื่อภายหลัง คือ นายอับดุล ตูยง อายุ 32 ปี อยู่บ้านเลขที่ 13/1 ม.5 ต.บาตง อ.รือเสาะ จ.นราธิวาส ห่างกัน ประมาณ 5 เมตร พบรถยนต์เก๋งยี่ห้อโตโยต้า รุ่น วีออส สีทำ ทะเบียน กษ 2288 สงขลา ส่วนสาเหตุเจ้าหน้าที่คาดว่าน่าจะเป็นเรื่องหักหลังเรื่องธุรกิจมืด ศพที่2เกิดขึ้นเมื่อเวลา 10.00 น.ร.ต.อ.มารุตไปตรวจสอบศพชายนอนเสียชีวิตอยู่ในทุ่งนา ม.6 บ้านโต๊ะแนปา ต.สามัคคี อ.รือเสาะ จึงเดินทางเข้าไปตรวจสอบ พบศพนายสุดามาน โล๊ะนะ อายุ 32 ปี อยู่บ้านเลขที่ 46 ม.6 ต.สามัคคี อ.รือเสาะ ถูกยิงด้วยอาวุธปืนพกสั้นไม่ทราบขนาดเข้าที่บริเวณกกหูซ้ายทะลุเบ้าตาขวา จำนวน 1 นัด นอนเสียชีวิตกลางทุ่งนา สวมเสื้อสีฟ้าแขนยาว กางเกงยีนส์ สีดำ ส่วนในที่เกิดเหตุเจ้าหน้าที่ไม่พบหลักฐานใดๆของคนร้าย
