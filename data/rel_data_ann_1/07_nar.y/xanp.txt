เมื่อวันที่ 9 ม.ค.พล.ต.ต.ภูมินทร์ พุ่มพันธุ์ม่วง ผู้บังคับการปฏิบัติการพิเศษ (บก.ปพ.) สั่งการให้พ.ต.อ.ชนกฤดิ พงษ์ศิริ ผกก.ต่อต้านการก่อการร้าย บก.ปพ.พ.ต.ท.สุริยา นาคประนม สว.กก.ต่อต้านการก่อการร้าย บก.ปพ.นำกำลังเข้าจับกุมนายจิตธวัช ทองนุ้ย อายุ 45 ปี ตามหมายจับศาลจังหวัดกระบี่ที่ จ.406/2557 ลงวันที่ 7 ก.ค.57 ข้อหา“ร่วมกันฆ่าและพยายามฆ่าผู้อื่นโดยไตร่ตรองไว้ก่อน , ร่วมกันมีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต ,พกพาอาวุธปีน และ ร่วมกันทำให้เสียทรัพย์” ทั้งนี้ทราบว่า เมื่อเดือนพ.ค.57 นายจิตธวัชพร้อมพวกเกิดไม่พอใจกลุ่มเจ้าหน้าที่ของบริษัทไฟแนนซ์แห่งหนึ่ง ที่จะเข้ามายึดรถแมคโครซึ่งเป็นพวกของนายจิตธวัช จึงได้เข้าขัดขวาง ก่อนจะก่อเหตุใช้อาวุธปืนยิงใส่กลุ่มเจ้าหน้าที่ จนทำให้มีผู้เสียชีวิตและบาดเจ็บไปหลายราย เหตุเกิดขึ้นในพื้นที่ของอ.ปลายพระยา จ.กระบี่ ต่อมาหลังเกิดเหตุเจ้าหน้าที่ตำรวจของจังหวัดกระบี่ ได้ตามจับกุมผู้ร่วมก่อเหตุไปได้แล้วทั้งหมด เหลือเพียงนายจิตธวัช เพียงคนเดียว จนกระทั่งเจ้าหน้าที่ชุดจับกุมสืบทราบว่า หลบหนีมาทำงานรับจ้างกรีดยางอยู่ที่พื้นที่หมู่ 5 ต.นาทม อ.นาทม จ.นครพนม จึงเข้าจับกุมตัวไว้ได้ดังกล่าวหลังจากหลบหนีมาได้ 8 ปี สอบสวนผู้ต้องหายังคงให้การปฏิเสธ จึงได้นำตัวส่งสภ.ปลายพระยา ดำเนินคดีต่อไป
