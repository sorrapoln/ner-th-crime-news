เมื่อกลางดึกที่ผ่านมา (6 ส.ค.64) เวลาประมาณ 01.00 น. เกิดเหตุระทึกคนร้ายขับรถยนต์เก๋งยี่ห้อบีเอ็มดับเบิลยู บุกยิงคู่กรณีหน้าร้านซุปเปอร์มาเก็ตภายในหมู่บ้านจัดสรรแห่งหนึ่งใน ต.หนองจ๊อม อ.สันทราย จ.เชียงใหม่ ทำให้ นายภัทรนิษฐ์ อายุ 23 ปี ที่นั่งกับกลุ่มเพื่อนอยู่หน้าร้าน ถูกยิงเข้าที่ชายโครงขวา 1 นัด ได้รับบาดเจ็บ และกระสุนปืนยังไปถูกกระจกรถยนต์เก๋งที่จอดบริเวณจุดเกิดเหตุได้รับความเสียหายอีก 1 คัน หลังเกิดเหตุตำรวจ สภ.แม่โจ้ เข้าตรวจสอบพบว่าหน่วยกู้ภัยนำตัวผู้บาดเจ็บส่งโรงพยาบาลไปก่อนหน้า ที่เกิดเหตุพบร่องรอยคราบเลือดบนเก้าอี้ไม้ และ พบรถยนต์เก๋ง ยี่ห้อนิสสัน ทะเบียน 2537 เชียงใหม่ มีร่องรอยกระสุนปืนถูกยิงที่กระจกหลังและกระจกด้านข้าง รวม 2 นัด
