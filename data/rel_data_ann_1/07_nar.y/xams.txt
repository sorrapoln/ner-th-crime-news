วันนี้ (9 ก.พ.) พล.ต.อ.สุชาติ ธีระสวัสดิ์ รองผบ.ตร นำทีมตำรวจภูธรภาค2 และทีมบช.ก. นำโดย พล.ต.ท.ต่อศักดิ์ สุขวิมล ผบช.บช.ก. บุกจับกุม นายสิทธิพงษ์ หรือโหม่ง จ่าสอาด อายุ 24 ปี ณ ห้องเช่าแห่งหนึ่งย่าน แหลมฉบัง ถ.สุขุมวิท ต.ทุ่งสุขลา อ.ศรีราชา จ.ชลบุรี สืบเนื่องจากก่อนหน้านี้ ผู้ต้องหารวมกลุ่มดื่มเหล้าภายในปั๊มน้ำมันปตท. สวนแตง อ.เมืองสุพรรณบุรี แล้วร.ต.ต.ชาญวิทย์ ดิษฐ์เจริญ หรือ หมวดโย่ง อายุ 53 ปี สังกัดชุดสืบสวนกองกำกับการสืบสวน ภ.จว.สุพรรณบุรี พบเห็น จึงเข้าไปตักเตือน แต่ผู้ต้องหากลับไม่พอใจและชักปืนยิงจนหมวดโย่งเสียชีวิต
