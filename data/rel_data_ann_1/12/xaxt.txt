ผู้สื่อข่าวรายงานว่า วันนี้ (4 มิ.ย.) เมื่อเวลา 05.00 น. ร.ต.อ.นาวิน บุญคุ้มครอง รองสว.(สอบสวน) สภ.หางน้ำสาคร รับแจ้งเหตุมีผู้เสียชีวิต ภายในบ้านหลังหนึ่ง หมู่ 2 ต.หางน้ำสาคร อ.มโนรมย์ จ.ชัยนาท ที่เกิดเหตุเป็นบ้านไม้ชั้นเดียวยกสูง ภายในห้องนอน ชั้นสองของบ้านพบศพ นางสาวทิวาพร อายุ 48 ปี เจ้าของฟาร์มเห็ดแห่งหนึ่ง นอนหงายเสียชีวิตอยู่บนที่นอน ที่รอบคอมีรอยเขียวช้ำ ตรวจสอบเบื้องต้นไม่พบร่องรอยการต่อสู้หรือรื้อค้น และไม่มีทรัพย์สินสูญหาย คาดว่าเสียชีวิตตั้งแต่ช่วงกลางดึก ประมาณ 21.00 – 23.30 น. ของวันที่ 3 มิ.ย.ที่ผ่านมา
