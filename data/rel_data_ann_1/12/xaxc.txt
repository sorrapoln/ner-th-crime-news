อย่างไรก็ตามความคืบหน้าล่าสุด รายงานข่าวจาก ไทยรัฐ ตำรวจสามารถคุมตัวนายณัฐชัย วัย 41 ปี ชาวนครศรีธรรมราช พบเป็นคนที่อาศัยอยู่ภายในตึกเดียวกับ ผู้เสียชีวิต อาศัยอยู่ที่ชั้น 3 ห้องเลขที่ 9 ซึ่งอยู่ใกล้บันไดหนีไฟ โดยหลังสอบปากคำเจ้าหน้าที่ไปพบหลักฐานบางอย่างที่เชื่อมโยงในคดีนี้ ซึ่งคนร้ายรับสารภาพแล้ว โดยวันเกิดเหตุเห็นผู้เสียชีวิตเดินลงมาบริเวณด้านล่าง ซึ่งเจ้าตัวเดินสวนขึ้นลิฟต์ไป ซึ่งได้หลักฐานจากกล้องวงจรปิด จากนั้นเขาได้เดินขึ้นห้องและเปลี่ยนเสื้อจากสีขาวเป็นสีน้ำเงิน และเดินเข้าห้องของผู้เสียชีวิตเพื่อไปดักรอ หวังข่มขืน อ้างว่าตอนก่อเหตุอยู่ในอาการมึนเมาและเกิดอารมณ์ เนื่องจากภรรยาเพิ่งคลอดลูกได้เพียง 15 วัน และคาดว่าห้องของผู้เสียชีวิตอาจไม่ได้ล็อกประตู โดยหลบซ่อนตัวในตู้เสื้อผ้า จนกระทั่งผู้เสียชีวิตกลับเข้ามาที่ห้อง คนร้ายก็ออกมาจากตู้เสื้อผ้าและพยายามที่จะล่วงละเมิดทางเพศ แต่ผู้ตายขัดขืนต่อสู้ ผู้ก่อเหตุจึงใช้มีดปลายแหลมที่พกติดตัวมาแทงเข้าที่ต้นขาผู้ตายไป 1 ครั้ง ก่อนที่จะเดินเท้าเปล่าเปื้อนเลือดหลบหนีออกมาจากห้อง
