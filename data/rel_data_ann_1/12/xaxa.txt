เมื่อเวลา 13.00 น. วันที่ 17 มกราคม ร.ต.อ.ชญาสิทธิ์ พามา รองสารวัตร(สอบสวน) สน.ดอนเมือง รับแจ้งเหตุรถยนต์ชนกันทำให้รถเสียหายหลายคัน ปากซอยสรงประภา 30 แขวงสีกัน เขตดอนเมือง กรุงเทพมหานคร จึงรุดไปพบรถโม่ปูนทะเบียน 51-9035 กรุงเทพมหานคร ชนต้นไม้ข้างทางหักโค่นและเสียหลักไปชนรถยนต์จอดติดสัญญานไฟทางข้ามได้รับความเสียหาย 4 คันและรถจักรยานยนต์ รถจักรยานสองล้ออีก 4 คัน ส่วนผู้บาดเจ็บ 1 ราย ถูกชนขณะเดินข้ามถนนทราบชื่อ นางถนอม สงกระสิน อายุ 64 ปี ถูกช่วยเหลือนำตัวส่งโรงพยาบาล สอบถามนายไสว กันทพันธ์ อายุ 45 ปี คนขับรถโม่ปูน เล่าว่าก่อนเกิดเหตุขณกำลังจะนำปูนไปส่งโดยใช้เส้นทางถนนสรงประภา(ขาเข้า)มาถึงจุดเกิดเหตุสังเกตุเห็นไฟสัญญาณทางข้ามถนนเป็นสีเหลืองจึงเหยียบเบรคแต่เเบรคไม่อยู่ เมื่อจะหักรถไปทางขวาก็มีรถวิ่งตามมาจึงตัดสินใจหักซ้ายจนมาชนกับรถยนต์ที่กำลังออกจากซอยมาก่อนเสียหลักชนต้นไม้และรถคันอื่นๆ
