ผู้ก่อเหตุได้เข้าไปถีบประตูรถทำให้ผู้ตายไม่พอใจและเกิดการท้าทายกัน ก่อนที่ผู้ตายจะขับรถออกไปวนรอบประตูกรุงเทพ 2 รอบ โดยผู้ก่อเหตุพยายามที่จะเข้าไปแทงผู้ตาย แต่ผู้ตายได้ขับออกไปและวนกลับมาชกต่อยกันอีกรอบจึงถูกแทงในที่สุด ผู้ก่อเหตุได้บอกเพื่อนให้เรียกรถพยาบาล พูดว่าไม่อยากมีเรื่อง จากนั้นได้เดินไปรวมกลุ่มกับเพื่อนที่นั่งกินเหล้าอีกจุดหนึ่งก่อนจะหลบหนีไป เบื้องต้นตำรวจ กก.สส.น.2 และฝ่ายสืบสวนสน.สายไหม ได้ลงพื้นที่ตรวจสอบจุดเกิดเหตุ เพื่อหาพยานหลักฐาน ทั้งนี้รายงานข่าวระบุว่า หลังเกิดเหตุผู้ก่อเหตุได้ขึ้นรถยนต์สีขาว โดยมีชายสวมใส่เสื้อสีแดงที่ได้ห้ามปรามผู้ก่อเหตุก่อนหน้านี้ เป็นผู้พาหลบหนี
