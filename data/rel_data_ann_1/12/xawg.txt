(28 ส.ค.64) เมื่อช่วงค่ำที่ผ่านมาเจ้าหน้าที่ตำรวจ สภ.เมืองอ่างทอง เจ้าหน้าที่อาสาสมัครมูลนิธิป่อเต๊กตึ้งจุดอ่างทอง เข้าตรวจสอบบริเวณบ้านเลขที่ 7/1 หมู่ที่ 7 ต.โพสะ อ.เมือง จ.อ่างทอง หลังได้รับแจ้งพบคนถูกทำร้ายร่างกายอยู่ภายในบ้าน หลังได้รับแจ้งทางเจ้าหน้าที่จึงรุดไปยังที่เกิดเหตุ เมื่อไปถึงพบว่าบ้านหลังดังกล่าวซึ่งเป็นบ้านไม้สองชั้น ด้านบนตัวบ้านพบร่างของนางสงวน อายุ 92 ปี นอนคว่ำหน้าเสียชีวิตอยู่บนบ้าน บริเวณใบหน้าและลำตัวมีบาดแผลคล้ายถูกฟันด้วยของมีคมจนเกลือดกระจายเต็มพื้น ข้างๆ ศพพบมีขนาดใหญ่เปื้อนเลือดอยู่ในตะกร้า 2 เล่ม และสิ่งของต่างๆ กระจายเกลื่อนบ้าน บริเวณด้านล่างของพบนายสุรศักดิ์ อายุ 50 ปี นั่งดื่มสุรากับชายไม่ทราบชื่ออีก 1 คน ไม่ห่างกันพบนางสาววรรณา อายุ 56 ปี ภรรยาของนายสุรศักดิ์ ซึ่งอยู่ในอาการเมาสุราอย่างหนัก บริเวณแขนด้านขวามีบาดแผลถลอก ที่บริเวณเสื้อมีคราบเลือดเป็นจุดๆ นอกจากนี้จากการตรวจค้นภายในบ้านชั้นล่างยังพบกางเกงยีนส์ของนางสาววรรณาซึ่งเปิ้อนเลือดทั้งตัวถูกถอดอยู่ภายในห้อง ทางเจ้าหน้าที่จึงควบคุมตัวทั้งหมดไว้ทำการสอบสวน
