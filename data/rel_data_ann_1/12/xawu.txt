เมื่อวันที่ 28 ธันวาคม พนักงานสอบสวนกองกำกับการสวัสดิภาพเด็กและสตรี (กก.ดส.) ควบคุมตัวนายชาญพิชิต พงศ์ทองสำราญ อายุ 41 ปี ช่างภาพและครูสอนศิลปะ ผู้ต้องหาตามหมายจับศาลอาญากรุงเทพใต้ ที่จ690/2564 ลงวันที่ 28 ธันวาคม 2564 ในฐานความผิดข่มขืนกระทำชำเราผู้อื่น โดยผู้อื่นนั้นอยู่ในภาวะที่ไม่สามารถขัดขืนได้ กระทำอนาจารแก่บุคคลอายุกว่า 15 ปี โดยบุคคลนั้นไม่อยู่ในภาวะที่ไม่สามารถขัดขืนได้ และใช้วัตถุหรืออวัยวะอื่น มิใช่อวัยวะเพศล่วงล้ำอวัยวะเพศหรือทวารหนักของผู้อื่น โดยสามารถจับกุมได้บริเวณซอยพระปิ่นเกล้า 15 แขวงอรุณอมรินทร์เขตบางกอกน้อย กรุงเทพฯ สืบเนื่องจากเมื่อวันที่ 13 ธันวาคมที่ผ่านมา นายชาญพิชิต ได้ชักชวนนางแบบสาววัย 23 ปี ถ่ายภาพโปรเจกต์ศิลปะลายสัก โดยนัดหมายที่โรงแรมชื่อดังแห่งหนึ่งย่านหลานหลวง เมื่อนางแบบไปขึ้นไปที่ห้องพักโรงแรมดังกล่าว นายชาญพิชิตได้ทำการมัดมือและเท้า และใช้ผ้าปิดตานางแบบสาว ก่อนจะกระทำอนาจารโดยใช้อุปกรณ์ทำการข่มขืน หลังจากนั้นได้ตระเวนพาผู้เสียหายไปยังหลายพื้นที่ เช่น รับประทานอาหาร เดินห้างสรรพสินค้า เพื่อป้องกันผู้เสียหายแจ้งความดำเนินคดี เพื่อให้มีภาพปรากฏตามกล้องวงจรปิดและเป็นหลักฐาน ในลักษณะว่าผู้เสียหายสมยอม ทั้งที่ผู้เสียหายนั้นไม่เต็มใจ
