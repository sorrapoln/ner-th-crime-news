ผู้สื่อข่าวรายงานจากจังหวัดพัทลุงว่า เมื่อเวลา 15.00 น.วันที่ 8 มกราคม 65 เจ้าหน้าที่ตำรวจชุดสืบสวนตำรวจภูธรจังหวัดพัทลุง เจ้าหน้าที่หน่วยปฎิบัติการพิเศษพัทลุง สืบสวนตำรวจภูธรภาค 9 เจ้าหน้าที่ตำรวจชุดปราบปรามผู้มีอิทธิพลและมือปืนรับจ้างสำนักงานตำรวจแห่งชาติ เจ้าหน้าที่ตำรวจกองปราบปราม 6 และเจ้าหน้าที่ตำรวจ สภ.ปากพะยูน จ.พัทลุง เข้าปิดล้อมตรวจค้นพื้นที่ทางการเกษตร ในพื้นที่ ม. 6 ต.ฝาละมี อ.ปากพะยูน จ.พัทลุง หลังจากเมื่อเวลา 15.00 น. เจ้าหน้าที่ตำรวจชุดสืบสวนตำรวจภูธรจังหวัดพัทลุง พร้อมสืบภาค9 เข้าปิดล้อมบ้านเลขที่ 388/1 ม.6 ต.ฝาละมี อ.ปากพะยูน หลังสืบทราบว่านาย ประดิษฐ์ หรือแกร็ก มุสิกะสงค์ อายุ 41 ผู้ต้องหาตามหมายศาลจังหวัดพัทลุง 4 คดี ทั้งยาเสพติด มือปืนรับจ้างอันดับต้นๆของตำรวจภาค 9 โดยการเข้าปิดล้อมตรวจค้นของเจ้าหน้าที่ ผู้ต้องหาได้วิ่งหลบหนี พร้อมทั้งใช้อาวุธปืนสงครามยิงใส่เจ้าหน้าที่ตำรวจ โดยทางเจ้าหน้าที่ยิงตอบโต้ แต่คนร้ายได้อาศัยความชำนาญในพื้นที่ หลบหนีไปได้ พร้อมอาวุธปืนสงคราม ขณะตำรวจชุดที่ไล่ติดตามแต่เจอรั้วกระแสไฟฟ้าซ๊อตทำให้เสียทรงจนผู้ต้องหาคลาดสายตา โดยเส้นทางที่คนร้ายหลบหนี ทางเจ้าหน้าที่ พบอาวุธปืนขนาด 9 มม.ตกอยู่ 1 กระบอก พร้อมกระเป่าสะพายที่ใส่ระเบิดมือ อีก 1 ลูก และยาบ้าอีก1 56’ ก่อนที่เจ้าหน้าที่ได้ทำการตรวจยึดพร้อมปิดล้อมเส้นทางเข้าออกหมู่บ้านและเส้นทางที่หลบหนี เพื่อต้องการที่จะกุมคนร้ายรายนี้ให้ได้
