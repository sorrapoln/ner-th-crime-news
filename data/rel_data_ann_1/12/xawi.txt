กลายเป็นกระแสที่สังคมวิจารณ์และให้ความสนใจจำนวนมากกับเหตุการณ์ที่มีแก๊งวัยรุ่นก่อเหตุยกพวกไปรุมทำร้านร่างกายของหนุ่มคนหนึ่งถึงหน้าบ้านพัก แต่สุดท้ายชายหนุ่มซึ่งถูกรุมทำร้ายได้คว้าอาวุธมีดสปาต้า กับ มีดปลายแหลม 15 นิ้ว รวม 2 เล่ม ไล่แทงและฟันกลุ่มวัยรุ่นที่มาหาเรื่องบริเวณหน้าบ้านพัก ในหมู่บ้านสุขสันต์ 6 ซอย 39 ถนนกาญจนาภิเษก แขวงหลักสอง เขตบางแค กทม. จนมีผู้เสียชีวิต 2 ราย และอาการสาหัสอีก 1 ราย โดยเหตุเกิดเมื่อวันที่ 12 ต.ค.ที่ผ่านมา ภายหลังเกิดเหตุ เฟซบุ๊กแฟนเพจ หมอปลาช่วยด้วย ได้มีการเผยคลิปเมื่อวันที่ 14 ต.ค.ที่ผ่านมา เป็นคลิปนาทีแก๊งโจ๋ขับรถจักรยานยนต์มาหลายคัน ก่อนที่ต่อมาจะเกิดเหตุปะทะกันของสองฝ่าย โดยเป็นการรุมทำร้ายกันแบบ 6 รุม 1 ก่อนที่ผู้ต้องหาจะชักมีดออกมาแทง จนเป็นเหตุให้มีคนเสียชีวิต 2 ราย บาดเจ็บสาหัสอีก 1 ราย
