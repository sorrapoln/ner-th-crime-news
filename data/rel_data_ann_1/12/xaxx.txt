ระหว่างที่กำลังค้นหาร่างผู้เสียชีวิต นายพิธา ลิ้มเจริญรัตน์ หัวหน้าพรรคก้าวไกล ได้เดินทางมาร่วมสังเกตการณ์ พร้อมระบุว่า ได้รับแจ้งจากแฟนของ ส.ต.ท.ปภาวิน ที่เป็นเลขาส่วนตัวว่าถูกรถชนบนทางด่วนและคาดว่าร่างตกลงมาด้านล่าง จึงมาช่วยประสานงานกับเจ้าหน้าที่ในการช่วยค้นหาร่าง และตรวจสอบกล้องวงจรปิดบนทางด่วน รวมทั้งตรวจสอบโรงพยาบาลที่อยู่ใกล้เคียงว่าได้รับรักษาผู้ป่วยจากอุบัติเหตุหรือไม่ ด้าน พล.ต.ต.สุวิชชา จินดาคำ ผู้บังคับการตำรวจจราจร เปิดเผยว่า สำหรับสาเหตุครั้งนี้ เจ้าหน้าที่อยู่ระหว่างตรวจสอบทั้งกล้องวงจรปิดด้านบนทางด่วน และหาผู้เห็นเหตุการณ์ โดยยังไม่สามารถระบุได้ว่าอุบัติเหตุนี้จะมีรถยนต์คู่กรณีหรือไม่
