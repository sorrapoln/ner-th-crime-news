เมื่อวันที่ 31 ธันวาคม 2564 เวลาประมาณ 21.40 น. เจ้าหน้าที่ตำรวจ สภ.คูคตได้รับแจ้งเหตุรถยนต์ขับย้อนศร ถนนลำลูกกา ข้างสนามกีฬาธูปะเตมีย์ และมีอาการคล้ายคนเมาสุรา เจ้าหน้าที่ตำรวจ จร. จึงได้เดินทางไปตรวจที่เกิดเหตุ พบรถยนต์เก๋งยี่ห้อเบนซ์สีขาว จอดอยู่ในทิศทางสวนทิศทางการจราจร หันหน้าเข้าหารถยนต์กระบะทะเบียน 1 ฒข 7488 และได้มีผู้ขับขี่เป็นหญิง ลงจากรถและต่อว่าผู้ขับขี่รถกระบะ และทุบรถกระบะคันดังกล่าว จากนั้นเจ้าหน้าที่จราจรเห็นว่ามีอาการเมาสุรา จึงได้แจ้งแก่หญิงคนดังกล่าวว่าขับรถย้อนศรและมีอาการเมาสุรา ต้องไปตรวจวัดค่าแอลกอฮอล์ ผู้ต้องหาจึงพยายามขับรถหลบหนีแต่ไม่สามารถสตาร์ตรถได้ จากนั้นได้มีเจ้าหน้าที่สายตรวจ สภ.คูคต และเจ้าตำรวจจราจรกลาง ขี่รถจักรยานยนต์ผ่านมาได้มาช่วยระงับเหตุ และถูกผู้ต้องหาทำร้ายร่างกาย เจ้าหน้าที่ตำรวจโดยใช้รองเท้าตีเข้าบริเวณหน้าได้รับบาดเจ็บเล็กน้อย
