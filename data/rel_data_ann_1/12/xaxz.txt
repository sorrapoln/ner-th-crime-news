29 ธ.ค.2564 ตำรวจกองปราบปราม นำโดย พ.ต.ต.ศรัณย์ ศรีพักตร์ สว.กก.4 บก.ป., พ.ต.ต.พร้อมพล นิตย์วิบูลย์ สว.กก.4 บก.ปคม. ร่วมกันเข้าจับกุม นายกิตติ (สงวนนามสกุล) อายุ 25 ปี ฉายา “ขวัญ ปาเลสไตน์” ผู้ต้องหาตามหมายจับ ศาลจังหวัดสุรินทร์ ในความผิดฐาน “พยายามฆ่าเจ้าพนักงาน ซึ่งกระทำการตามหน้าที่ หรือเพราะเหตุที่น่าจะกระทำ หรือได้กระทำการตามหน้าที่, มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต และพาอาวุธปืนไปในเมืองหมู่บ้านหรือทางสาธารณะโดยไม่มีเหตุอันควร” พร้อมตรวจยึดของกลาง ยาบ้าจำนวน 396 เม็ด จับกุมได้ในห้องพักย่านบางแค แขวงบางแค เขตบางแค กรุงเทพมหานคร จับกุมเมื่อวันที่ 28 ธันวาคม 2564 เวลาประมาณ 16.30 น. สืบเนื่องจาก เมื่อวันที่ 27 ต.ค. 2564 ตำรวจชุดสืบสวน สภ.ทุ่งมน ได้รับแจ้งว่านายกิตติ หรือ “ขวัญ ปาเลสไตน์” ผู้ต้องหาตามหมายจับศาลแขวงสุรินทร์ ในความผิดฐาน “เสพยาเสพติดให้โทษประเภท1 (เมทแอมเฟตามีน) โดยผิดกฎหมาย” กำลังมั่วสุมอยู่กับกลุ่มวัยรุ่นอยู่ที่บ้านแห่งหนึ่ง บริเวณ หมู่ 7 ตำบลทุ่งมน อำเภอปราสาท จังหวัดสุรินทร์ ซึ่งเป็นบ้านที่ผู้ต้องหาพักอาศัยอยู่ จึงเดินทางไปตรวจสอบ
