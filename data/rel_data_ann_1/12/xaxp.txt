ล่าสุด เมื่อเช้าวันนี้ (19 ม.ค. 65) ผู้สื่อข่าวลงพื้นที่ไปสอบถามนายอรรถพล แก้วศรีลา เจ้าหน้าที่กู้ภัยสว่างพุทธธรรม อำเภอภูเขียว ผู้ที่อยู่ในเหตุการณ์เล่าว่า ก่อนเกิดเหตุตนและเจ้าหน้าที่รับแจ้งจากทางเจ้าของร้านขายหอมขายกระเทียม ว่า มีคนนอนอยู่ในรถเมาเอะอะโวยวาย ก่อนที่เจ้าหน้าที่จะเข้าตรวจสอบ พบกับพระราวี อายุ 47 ปี ซึ่งอยู่ในอาการมึนเมา นอนอยู่ในรถ หลังจากนั้นได้ทำการปลุกและนำตัวส่งพนักงานสอบสวน ในเบื้องต้นทางเจ้าหน้าที่ไม่ได้แจ้งข้อกล่าวหา เนื่องจากมีเจ้าอาวาสวัดเข้ามาแสดงตัวและนำตัวกลับไป ผู้สื่อข่าวจึงลงพื้นที่ไปที่วัดจอมศรี บ้านโนนดินจี่ หมู่ที่ 12 ต.โอโล อ.ภูเขียว จ.ชัยภูมิ ซึ่งเป็นวัดที่ทางพระรูปดังกล่าวอาศัยอยู่ พบกับพระธนาศาล ธิตะสีโร รักษาการเจ้าอาวาส วัดจอมศรี เล่าว่า หลังจากสร่างเมา ก็ได้ให้พระราวี ทำการสึกไปแล้ว โดยพระราวีมาอาศัยอยู่ที่วัด กว่า 5 พรรษา โดยปกติพระราวี ดื่มสุราหรือไม่นั้น ตนก็ไม่ได้อยู่ใกล้ชิดมากนัก เนื่องจากอยู่คนละกุฏิ แต่เมื่อมีการดื่มสุรากลับมาที่วัด ตนก็ได้ทำการสึกให้พระรูปดังกล่าวไปแล้ว
