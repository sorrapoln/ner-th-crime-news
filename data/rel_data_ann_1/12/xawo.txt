เมื่อเวลา 19.40 น. วันที่ 18 มกราคม 2565 ร.ต.อ.อดุลย์ศักดิ์ แว่นใหญ่ ร้อยเวรสภ.เขาสมิง ได้รับแจ้งมีอุบัติเหตุรถยนต์และรถจักรยานยนต์ชนกันมีผู้เสียชีวิตในที่เกิดเหตุ 1 ราย บนถนนสายแสนตุ้ง-บางกระดาน บ้านท่าหาด ต.แสนตุ้ง อ.เขาสมิง จ.ตราด หลังรับแจ้งเดินถึงเดินทางไปที่เกิดเหตุพบประสานกู้ภัยสว่างบุญช่วยเหลือจังหวัดตราด ร่วมสนับสนุนที่เกิดเหตุ ในที่เกิดเหตุพบศพนายนภดล สรวมชีพ อายุ 26 ปี อยู่บ้านเลขที่ 424 ม.1 ต.ท่าโสม อ.เขาสมิง จ.ตราด ผู้ช่วยนายช่างโยธา อบต.ทุ่งนนทรี อำเภอเขาสมิง นอนเสียชีวิตอยู่กลางถนน สภาพศพแขน-ขาหัก ศีรษะแตกมีเลือดไหลออกจำนวนมาก ส่วนรถจักรยานยนต์ของผู้เสียชีวิต เป็นรถจักรยานยนต์ ฮอนด้าเวฟ หมายเลขทะเบียน 1กฉ 3481 ตราด สภาพรถแหลกทั้งคัน มีเอกสารแบบก่อสร้างกระจายเต็มที่เกิดเหตุ
