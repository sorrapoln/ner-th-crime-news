เมื่อเวลา 13.30 น.วันที่ 2 มกราคม 2565 พ.ต.ท พรชัย ตรีอุดม พนักงานสอบสวน สภ.เมืองราชบุรี รับแจ้งมีผู้เสียชีวิตในรถยนต์ บริเวณด้านในซอยบางป่า 51 ม.8 ตำบลบางป่า อ.เมือง จ.ราชบุรี จึงไปตรวจสอบพร้อมด้วยชุดสืบสวน สภ.เมือง แพทย์เวร โรงพยาบาลศูนย์ราชบุรี มูลนิธิประชานุกูล เจ้าหน้าที่กองพิสูจน์หลักฐาน ที่เกิดเหตุ พบรถยนต์เก๋งเบนช์ E280 สีเทาดำ ทะเบียน กต.5650 พิษณุโลก ภายในรถที่นั่งคนขับพบศพเป็นชาย 1 ราย นั่งพิงผนังเบาะศรีษะพลาดไปทางด้านซ้าย มือขวากำปืนขนาด 9 มม. สวมใส่เสื้อยืดสีส้ม กางเกง สแล็กสีเทา มีผ้าขนหนูปิดหน้าไว้ ที่กระจกข้างด้านซ้ายหลัง มีรอยกระสุนทะลุออก เบาะด้านหลังมีคราบเลือดนองเบาะ อาวุธปืนในลำเพลิงมีกระสุนค้างอยู่ 1 นัด ในแม็กกาซีน มีกระสุนอยู่ 5 นัด ต่อมาทราบชื่อผู้เสียชีวิต ชื่อนายนรินทร์ นิภากรพันธ์ อายุ 57 ปี 99/9 ม.2 ต.ดินทอง อ.วังทอง จ.พิษณุโลก เป็นอดีตผู้จัดการธนาคารออมสิน สาขาเขินมะปราง เจ้าหน้าที่พิสูจน์หลักฐานทำการตรวจเขม่าดินปืน และทำการชันสูตรเบื้องต้นสภาพศพมีบาดแผลกระสุนเข้าทางขมับขวาทะลุซ้าย คาดว่าน่าจะเสียชีวิตมาประมาณ 6-8 ชม. ซึ่งน่าจะเป็นคืนวันที่ 1 ที่ผ่านมา นายบำรุง หอมจันทร์ อายุ41ปี ชาวบ้านหมู่ 8 เล่าว่าตอน8โมงเช้าตนเดินผ่านเห็นรถจอดอยู่และจอดนานร่วม4 วันแล้ว เลยไปเรียกพระมาดูเป็นเพื่อน เห็นนอนกำปืนอยู่แน่มหน้าอกไว้ และแจ้งผู้ใหญ่ให้มาตรวจสอบ จนมารู้ว่าเสียชีวิตแล้ว จึงแจ้งเจ้าหน้าที่มาดังกล่าว
