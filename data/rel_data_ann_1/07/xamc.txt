วันที่ 7 ส.ค. 2564 พล.ต.อ. สุวัฒน์ แจ้งยอดสุข ผู้บัญชาการตำรวจแห่งชาติ (ผบ.ตร.) ให้สัมภาษณ์ความคืบหน้าคดีฆาตกรรมนักท่องเที่ยวหญิงชาวสวิสเซอร์แลนด์ ในโครงการ Phuket Sandbox ที่บริเวณน้ำตกโตนอ่าวยน ต.วิชิต อ.เมือง จ.ภูเก็ต เมื่อวันที่ 5 ส.ค. ที่ผ่านมา โดย ผบ.ตร. เปิดเผยว่า เจ้าหน้าที่สามารถจับกุมผู้ต้องสงสัยเป็นคนร้ายได้แล้ว อยู่ระหว่างการสอบสวน มีรายงานว่า เบื้องต้นตามร่างกายผู้ต้องสงสัยมีร่องรอยบาดแผล โดยเจ้าตัวระบุว่า เกิดจากการต่อสู้และล้มลงโดนหิน ตอนแรกหวังแค่ทรัพย์ แต่ผู้ตายต่อสู้ เลยล็อกคอแล้วจับกดน้ำ ส่วนในที่เกิดเหตุยังพบทรัพย์สินเพราะมองไม่เห็น โดยให้การว่าไม่ได้ข่มขืน
