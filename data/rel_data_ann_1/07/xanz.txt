เมื่อวานนี้ (20 ธ.ค.) เจ้าหน้าที่ตำรวจ สภ.พุนพิน จ.สุราษฎร์ธานี ได้รับแจ้งเหตุพบศพหญิงสาววัยกลางคน เสียชีวิตมาแล้วประมาณ 2 วัน อยู่ภายในรถยนต์โตโยต้า ยาริส สีขาว ป้ายทะเบียน 5กฉ 1397 กรุงเทพมหานคร ทราบชื่อผู้เสียชีวิตคือ น.ส.ฐิติรัตน์ สีห์ราช อายุ 35 ปี มีอาชีพเป็นข้าราชการ สำนักปลัดกรุงเทพมหานคร โดยลำตัวมีแผลเหนือเอว 3 แผล แต่เจ้าหน้าที่ยังไม่ทราบชนิดและขนาดของอาวุธ ก่อนที่จะส่งตัวไปชันสูตรพลิกศพที่โรงพยาบาลพุนพิน
