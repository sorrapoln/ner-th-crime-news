เหตุการณ์นี้ เกิดในคืนวันที่ 6 ก.ย.64 ผู้เสียชีวิต น.ส.หยดน้ำ (ขอสงวนนามสกุล) อายุ 23 ปี กลับจากทำงานและเดินมาเอารถจักรยานยนต์ที่จอดไว้เพื่อขับเข้าหมู่บ้าน ท่ามกลางฝนตกคนร้ายใช้มีดทำครัว ก่อเหตุปาดคอผู้เสียชีวิต ส่วนรถจยย.ของผู้เสียชีวิตและกระเป๋าหายไป ก่อนที่ต่อมาจะพบเอกสารสำคัญ ถูกทิ้งห่างไป 150 เมตร ล่าสุดจากรายงานของรายการข่าว เช้านี้ที่หมอชิต ช่อง7HD ระบุ พบเบาะแสผู้ต้องสงสัยเป็นชายคนหนึ่ง ที่คืนเกิดเหตุนั่งดื่มสุราอยู่ในซุ้มหน้าร้านลาบ ใกล้จุดที่พบศพหญิงอายุ 23 ปี แต่เบื้องต้นยังไม่สรุปว่าใช่คนร้ายหรือไม่ ตอนนี้อยู่ระหว่างติดตามตัวมาสอบสวน
