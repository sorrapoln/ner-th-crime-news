ป็นภาพวินาทีขณะตำรวจชุดสืบสวน สภ.นาหว้า จังหวัดนครพนม 5 นาย กำลังเข้าล้อมจับนายวุฒิชัย กันลัยพันธ์ อายุ 33 ปี ผู้ต้องหาตามหมายจับคดียาเสพติด ในคลิปจะเห็นว่าตอนแรกคนร้ายวิ่งถือมีดพร้า 2 เล่ม เข้ามาหาตำรวจนายหนึ่ง จนต้องมีการยิงปืนข่มขู่ไป 1 นัด ก่อนคนร้ายวิ่งไปเจอกับตำรวจอีกนาย แล้วใช้อาวุธมีฟันจนเกิดการต่อสู้กัน จนมีนายตำรวจอีกนายพยายามเข้าไปช่วยเหลือ จนถูกคนร้ายฟันที่บริเวณศีระ 2 ครั้ง และขา จนได้รับบาดเจ็บ เพื่อนตำรวจอีกนายจึงตัดสินใจใช้ปืนยิงข่่มขู่ที่ขาของคนร้าย 1 นัด ก่อนช่วยกันจับกุมไว้ได้ หลังเกิดเหตุ พลตำรวจตรี ไพศาล ลือสมบูรณ์ ในฐานะโฆษกตำรวจภูธรภาค 4 กล่าวว่า คดีนี้หลังตำรวจชุดสืบสวน สภ.นาหว้า สืบสวนทราบว่าผู้ต้องหาคนดังกล่าว หลบหนีการจับกุมมาซ่อนตัวที่กระท่อมกลางทุ่งนา ในเขตอำเภอนาหว้า จึงได้วางแผนเข้าจับกุม แต่เมื่อผู้ต้องหาเห็นตำรวจ ได้ถือมีดพร้าและมีดปลายแหลม พยายามวิ่งเข้าทำร้ายเจ้าหน้าที่จนบาดเจ็บดังกล่าว เบื้องต้น ผู้บังคับบัญชาได้มอบเงินช่วยเหลือจำนวนหนึ่งให้กับ ร้อยตำรวจเอก สิลาวุธ โพธิ์ศรี รองสารวัตรสืบสวน สภ.นาหว้า ที่ถูกฟันบริเวณศีรษะ และดาบตำรวจปฎิวัติ ราตรีหว่าง ผบ.หมู่งานสืบสวน ที่ได้รับบาดเจ็บบริเวณขา เพื่อเป็นขวัญและกำลังใจที่ปฏิบัติหน้าที่อย่างเต็มความสามารถ แม้จะเสี่ยงกับชีวิตก็ตาม
