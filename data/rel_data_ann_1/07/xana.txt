(14 ม.ค.65) ศูนย์วิทยุรับแจ้งเหตุ สภ.ชนแดน ได้รับแจ้งว่ามีอุบัติเหตุ รถยนต์กระบะแหกโค้ง ชนต้นไม้ มีผู้เสียชีวิตติดภายในตัวรถ เหตุเกิดบนทางหลวงเส้น 113 สายตะพานหิน-หล่มสัก บริเวณหลักกิโลเมตรที่ 32 หมู่ที่ 12 ตำบลชนแดน อำเภอชนแดน จังหวัดเพชรบูรณ์ จึงประสานพนักงานสอบสวน แพทยจ์เวรโรงพยาบาลชนแดน พร้อมอาสาร่วมกตัญญู เขตชนแดน ร่วมอำนวยความสะดวก ในที่เกิดเหตุพบรถยนต์ระบะ ยี่ห้อ โตโยต้า สีน้ำเงิน ทะเบียน 5075 เพชรบูรณ์ สภาพหน้ารถพังเสียหาย มีนายธนะโชติ อายุ 40 ปี เป็นคนขับ เสียชีวิตติดอยู่ภายในรถ ทางอาสากู้ภัยต้องใช้อุปกรณ์ตัดถ่างในการนำร่างผู้เสียเสียชีวิต ออกจากตัวรถเบื้องต้นทราบว่า นายธนะโชติ ผู้เสียชีวิต ได้ขับรถไปรับน้ำแข็งก้อน ที่ตลาดท่าข้าม อ.ชนแดน จ.เพชรบูรณ์ มาเต็มคันรถเพื่อจะนำมาขาย ที่ตลาดชนแดน ระหว่างทางรถเกิดเสียหลักลงข้างทาง ชนเข้ากับเสาหลักลาย ขาดไป 2 ต้น แล้วรถยังคงวิ่งไปอัดเข้ากับต้นไม้ข้างทาง ทำให้ก้อนน้ำแข็งที่บรรทุกมา พุ่งเข้าไปในตัวเก๋ง อัดร่างคนขับจนเสียชีวิตติดคาพวงมาลัย
