เมื่อวันที่ 15 ม.ค.65 ร.ต.อ.ประเสริฐ ด้วงเอียด พนักงานสอบสวน สภ.เมืองพัทลุง พร้อม ด้วยเจ้าหน้าที่กู้ภัย เจ้าหน้าที่กองพิสูจน์หลักฐานจังหวัดพัทลุงกำลังเข้าตรวจสอบที่เกิดเหตุริมถนนสายคลองลำเบ็ด ม.16 ต.ควนมะพร้าว อ.เมือง จ.พัทลุง หลังได้รับแจ้ง "พบศพ"ผู้เสียชีวิตอยู่ในพงหญ้า เกิดเหตุเจ้าหน้าที่ "พบศพ"เพศชายควาำหน้าอยู่ในพงหญ้าริมถนน สภาพศพสวมเสื้อกล้ามสีม่วง นุ่งกางเกงกีฬาขาสั้นสีน้ำเงิน ทราบชื่อ นายสมพร ชุมพล อายุ 49 ปี 138/1 ม15 ต.ควนมะพร้าว อ.เมือง จ.พัทลุง เป็นชาวบ้านในพื้นที่ ตรวจสอบสภาพศพพบบริเวณแก้มด้านขวามีบาดแผลแหกฉกรรจ์ กระดูกแขนหักทั้งสองข้างมีบาดแผลรอยมดกัด และบริเวณไหปลาร้าและหน้าอกด้านขวาพบมีร่องรอยเขียวช้ำคล้ายโดนทุบตีด้วยของแข็ง แพทย์เวรโรงพยาบาลพัทลุงเข้าตรวจสอบสภาพศพเบื้องต้นที่เกิดเหตุ คาดว่าน่าจะเสียชีวิตมาประมาณ 24 ชั่วโมงแล้ว เจ้าหน้าที่ตำรวจและเจ้าหน้าที่กองพิสูจน์หลักฐานฯ ได้ถ่ายภาพที่เกิดเหตุไว้เป็นหลักฐาน ก่อนแจ้งเจ้าหน้าที่กู้ภัยนำร่างผู้เสียชีวิตชันสูตรเพื่อหาสาเหตุการตายเพิ่มเติมที่โรงพยาบาลพัทลุง
