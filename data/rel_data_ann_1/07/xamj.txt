หลังเกิดเหตุตนนอนรักษาตัวอยู่ที่ รพ.นานเกือบ 1 เดือน ส่วนร่างของแม่ได้ทำพิธีฌาปนกิจไปเรียบร้อยแล้ว เมื่อรักษาตัวจนได้ออกจากโรงพยาบาลก็พยายามติดตามเรื่องคดี พบว่า ผู้ก่อเหตุถูกออกหมายจับแล้วในข้อหาฆ่าผู้อื่นโดยเจตนา /พยายามฆ่าผู้อื่นโดยเจตนา /มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต และพกพาอาวุธปืนไปในทางสาธารณะโดยไม่มีเหตุอันควร และทุกรั้งที่ไปติดตามความคืบหน้าของคดี ตำรวจก็ได้คำตอบว่าติดตามให้แล้ว แต่ผู้ต้องหาไม่ได้อยู่ในพื้นที่จึงตามจับตัวไม่ได้ ซึ่งที่ผ่านมาผู้ต้องหาได้โทรมาหาหลานคนหนึ่ง แล้วให้นำปืนไปมอบให้กับตำรวจ แต่ปืนที่นำไปให้เป็นปืน .38 เป็นคนละกระบอกกับที่ก่อเหตุ หมายความว่าผู้ต้องหายังมีปืนอยู่ที่ตัว เมื่อมีญาติตนนำข่าวนี้ไปโพสต์เพื่อเรียกร้องความเป็นธรรม ญาติผู้ต้องหาโทรมาเตือนว่า อาจทำให้ผู้ต้องหาจะโกรธแล้วมาก่อเหตุซ้ำ
