ตำรวจสืบสวน สภ.หนองไผ่ จับกุม นายสิทธิศักดิ์ สุวรรณสิทธิ์ อายุ 35 ปี ชาวอำเภอหนองไผ่ จังหวัดเพชรบูรณ์ ซึ่งเป็นคนเช่าห้องพักภายในบ้านของ นายประภาส สาริพัด อายุ 64 ปี ซึ่งเป็นเจ้าของบ้านที่เสียชีวิต ภายหลังถูกนายสิทธิศักดิ์ใช้ด้ามขวานตีเข้าที่ท้ายทอย 1 ที โดยเหตุการณ์เกิดขึ้นเมื่อเวลา 15.00 น.ของวันที่ 11 มกราคมที่ผ่านมา บริเวณโต๊ะหินอ่อนหน้าบ้านหลังหนึ่งในพื้นที่อำเภอหนองไผ่ จังหวัดเพชรบูรณ์ โดยหลังเกิดเหตุการณ์ดังกล่าว นายสิทธิศักดิ์ได้หลบหนีไปกบดานที่อำเภอชุมพลภักดี จังหวัดจังหวัดชัยภูมิ โกนหัวตัวเองแล้วไปขโมยผ้าเหลืองจากวัดที่อยู่ใกล้กันมาห่มเป็นพระ เพื่อตบตาชาวบ้านและเจ้าหน้าที่ตำรวจ แต่สุดท้ายไม่รอด ตำรวจได้ดำเนินคดีกับเขาในข้อหาฆ่าผู้อื่น ขณะที่เจ้าตัวให้การรับสารภาพแต่โดยดี ตำรวจจึงคุมตัวไปทำแผนประกอบคำรับสารภาพในจุดเกิดเหตุและในบ้านพักดังกล่าว
