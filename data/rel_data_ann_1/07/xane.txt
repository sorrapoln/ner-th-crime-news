ภายใต้การอำนวยการสั่งการของ พ.ต.อ.เอกอนันต์ หูแก้ว ผกก.สภ.มืองสระแก้ว และ พ.ต.ท.กฤตพงศ์ โรจน์รุ่งศศิธร รอง ผกก.สส.สภ.เมืองสระแก้ว สั่งการให้ พ.ต.ท.เดโช เชี่ยวชาญ สว.สส.ฯ พร้อมด้วยเจ้าหน้าที่ตำรวจชุดสืบสวน สภ.เมืองสระแก้ว จ สระแก้ว ร่วมกันเข้าจับกุม ผู้ต้องหาเครือข่ายยาเสพติดจำนวน 3 ราย ประกอบด้วย 1.นายธีรวัฒน์ เดียวงษ์อายุ 25 ปี อยู่ต.เกาะจันทร์ อ.เกาะจันทร์ จ.ชลบุรี ตามหมายจับศาลอาญาพระโขนง ที่ จ130/64 ลง 11 มี.ค.64 ข้อหา ฉ้อโกง 2.นายถาวรหรือตี๋ สีคำหล่อม อายุ 44 ปี อยู่ต.นากระแซง อ.เดชอุดม จ.อุบลราชธานี ตามหมายจับศาลจังหวัดอุบลราชธานี ที่ ยจ.54/64 ข้อหา สมคบกับผู้อื่นกระทำความผิดตามกฎหมายเกี่ยวกับยาเสพติดฯ ส่วนผู้ต้องหารายที่ 3 คือนายสมคิดหรือด้วง คำมี อายุ 38 ปี อยู่ต.สระขวัญ อ.เมือง จ.สระแก้ว พร้อมด้วยของกลาง 1.ยาบ้า 31 เม็ด 2.อาวุธปืนพกสั้นออโตเมติก ยี่ห้อโคล สีดำ ขนาด .45 จำนวน 1 กระบอก, อาวุธปืน พกสั้นออโตเมติก ยี่ห้อบาเรตต้า สีดำขนาด 6.35 จำนวน 1 กระบอก ข้อหา มียาเสพติดให้โทษประเภท 1 (ยาบ้า,) ไว้ในครอบครองเพื่อจำหน่ายโดยฝ่าฝืนต่อกฎหมาย ,เสพยาเสพติดให้โทษประเภท 1 (ยาบ้า) โดยฝ่าฝืนต่อกฎหมาย ,มีอาวุธปืนและเครื่องกระสุนปืนไว้ในความครอบครองโดยไม่ได้รับอนุญาต และนำส่งพนักงานสอบสวน สภ.เมืองสระแก้ว เพื่อดำเนินการตามกฎหมายต่อไป
