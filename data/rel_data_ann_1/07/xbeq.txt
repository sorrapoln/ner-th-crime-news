วันนี้ 16 ม.ค. 2565 เวลา 17.00 น. ที่สำนักงานตำรวจแห่งชาติ พล.ต.อ.ดำรงศักดิ์ กิตติประภัสร์ รอง ผบ.ตร. เปิดเผยว่า ได้รับมอบหมายจาก พล.ต.อ.สุวัฒน์ แจ้งยอดสุข ผบ.ตร.ให้ร่วมกับ พล.ต.ท.สราวุฒิ การพานิช ผู้ช่วย ผบ.ตร. ติดตามสถานการณ์การเลือกตั้งซ่อม ส.ส. 2 เขตในภาคใต้ คือ เขต 6 จ.สงขลา และเขต 1 จ.ชุมพร โดยเบื้องต้นมีการรายงาน การปฏิบัติระหว่างวันที่ 11 ม.ค.65 ถึงปัจจุบัน (16 ม.ค.65) สรุปเหตุเกี่ยวกับการเลือกตั้ง โดยมีเหตุเกี่ยวกับการเลือกตั้ง ทั้งหมด 9 เหตุ แบ่งเป็น จ.ชุมพร 8 เหตุ คือ ถ่ายภาพบัตรเลือกตั้ง 5 คดี ทำลายป้ายหาเสียง 2 คดี (จับกุมได้ 1 คดี, อยู่ระหว่างสอบสวน 1 คดี) เหตุยิงรถหาเสียงผู้สมัครฯ 1 คดี (จับกุมแล้ว)
