เมื่อวันที่ 1 มี.ค. ที่ผ่านมา ชาวบ้าน อ.วังน้อย จ.พระนครศรีอยุธยา พบชิ้นส่วนลำตัวมนุษย์เพศชายที่ริมถนนทางเข้าโรงงานอิฐบล็อก ก่อนที่ชาวบ้าน อ.บางปะอิน จะพบชิ้นส่วนท่อนแขน ท่อนขา ในสภาพถูกเผาที่ริมถนนสาย 347 หลังจากนั้น เจ้าหน้าที่ตำรวจก็เข้าตรวจสอบที่เกิดเหตุและตรวจสอบลายนิ้วมือศพอย่างละเอียด จนทราบว่าผู้ตายคือ นายสุบิน อายุ 54 ปี ภูมิลำเนาอยู่ที่ จ.นนทบุรี ถัดมาวันที่ 3 มี.ค. เจ้าหน้าที่ก็ติดตามไปสืบสวนที่บ้านพักของผู้ตาย และขยายผลจบพบว่า ผู้ก่อเหตุมีด้วยกัน 2 ราย คือ ภรรยาและเพื่อนชายอีกรายหนึ่ง โดยผู้ต้องสงสัยหญิง สารภาพว่าถูกผู้ตายทำร้ายร่างกายบ่อยครั้ง จึงไปชวนเพื่อนชายอีกคนหนึ่งมาร่วมกันก่อเหตุฆ่าหันศพดังกล่าว ทั้งนี้ คนร้ายสารภาพเพิ่มเติมว่า ชิ้นส่วนหัวถูกทิ้งอยู่ที่ริมถนนเลี่ยงเมือง สาย 356 แต่เจ้าหน้าที่ยังค้นหาชิ้นส่วนดังกล่าวไม่พบ ซึ่งอาจต้องระดมกำลังอาสาสมัครมาช่วยค้นหาเพิ่มเติมต่อไป
