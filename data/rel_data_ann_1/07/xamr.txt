เมื่อเวลา 12.00 น.วันที่ 13 ม.ค. 65 พ.ต.ท.พิสิษฐ์ รักษาพล พนักงานสอบสวน สภ.เมืองอำนาจเจริญ อ.เมืองอำนาจเจริญ จ.อำนาจเจริญ รับแจ้ง มีคนฆ่ากันตายและผูกคอตาย รวม 2 ศพ ที่บ้านกุดปลาดุก ต.กุดปลาดุก อ.เมืองอำนาจเจริญ จ.อำนาจเจริญ ให้ไปตรวจสอบด้วย เหตุเกิดเมื่อเวลา 20.30 น.ของวันที่ 12 ม.ค.64 ที่ผ่านมา จึงรายงานให้ผู้บังคับบัญชาทราบตามลำดับชั้น รีบรุดยังที่เกิดเหตุ พร้อมด้วยเจ้าหน้าที่สมาคมกู้ภัยอำนาจเจริญ และหน่วยงานที่เกี่ยวข้องจำนวนหนึ่ง ที่เกิดเหตุ อยู่ใกล้วัดป่า ในพื้นที่ ต.กุดปลาดุก อ.เมืองอำนาจเจริญ จ.อำนาจเจริญ พบชาวบ้านญาติพี่น้องจำนวนหนึ่ง ยืนล้อมวงร้องห่มร้องไห้เสียใจใกล้ผู้เสียชีวิต รายแรก ทราบชื่อคือ นางแว่น เนินฝา อายุ 53 ปี อยู่บ้านเลขที่ 205 หมู่ที่ 2 ต.กุดปลาดุก อ.เมืองอำนาจเจริญ จ.อำนาจเจริญ ตำรวจจึงกันผู้ไม่เกี่ยวข้องออกไปก่อน เพื่อชันสูตรพลิกศพ สภาพศนอนคว่ำหน้าอยู่บนรถจักรยานยนต์ มีแผลถูกของมีคมฟันเข้าที่กลางหน้าผากเป็นแผลฉกรรจ์และที่ท้ายทอยอีก 1 แผล เลือดแดงฉานไหลนองพื้น กลิ่นคาวเลือดส่งกลิ่นไปทั่วบริเวณ และเสียชีวิตคาที่ ห่างกันไปประมาณ 300 เมตร ภายในกระท่อมนา พบ ศพนายสปอร์ต เครือดี อายุ 55 ปี อยู่บ้านเลขที่ 171 ต.หนองสามสี อ.เสนางคนิคม จ.อำนาจเจริญ สภาพศพ ใช้เชือกไนล่อนผูกคอติดกับคานไม้ในกระท่องนา จึงให้กู้ภัยใช้มีดตัดเชือกนำศพลงมาวางที่พื้น เพื่อชันสูตรพลิกศพ ผลชันสูตรพลิกศพ ไม่พบบาดแผลตามร่างกาย ที่บ่งบอกว่า ถูกทำร้ายแต่อย่างใด แต่มีรอยเขียวช้ำที่บริเวณลำคอ เนื่องจากถูกเชือกรัดนาน และขาดอากาศหายใจ เป็นสาเหตุที่เสียชีวิต เบื้องต้นสันนิฐานว่า ผู้เสียชีวิตทั้ง 2 คน อาจมาตกลงปัญหาบางอย่าง และตกลงกันไม่ได้ ทำให้มีการทะเลาะวิวาท ทำร้ายร่างกายกัน จนฝ่ายหญิงเสียชีวิต และฝ่ายชายกลัวความผิดจึงไปผูกคอตายที่กระท่อมนา ไม่ไกลจากจุด ฝ่ายหญิง เสียชีวิตมากนัก ซึ่งจะได้สืบสวน สอบสวน หาสาเหตุการเสียชีวิตทั้ง 2 ศพ ให้ชัดเจนต่อไป
