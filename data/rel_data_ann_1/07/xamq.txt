จากกรณี น.ส.พรประภัสสร์ เสนีย์เดชกุล อายุ 30 ปี "ทอมโหด" ก่อเหตุ ใช้อาวุธปืนยิง น.ส.ตุ๊กตา สังขวงค์ อายุ 25 ปี แฟนสาวชาวลาว จนเสียชีวิต ภายในห้องพักภาย ย่านซอยลาดพร้าว 117 โดยชนวนเหตุเกิดจากความหึงหวง ทั้งนี้ ภายหลังสาวทอม ลงมือก่อเหตุ ได้เข้ามอบตัวกับทาง เจ้าหน้าที่ตำรวจ สน.ลาดพร้าว ในเวลาต่อมา ความคืบหน้าเกี่ยวกับเรื่องนี้ (1 มกราคม 2565) พ.ต.อ.รุ่งสกุล บุญกระพือ ผกก.สน.ลาดพร้าว เปิดเผยว่า จากการสอบสวนผู้ต้องหา เบื้องต้นยังคงให้การปฏิเสธ โดยอ้างว่า ขณะเกิดเหตุมีการแย่งปืนกัน จนทำให้ปืนลั่นถูกผู้เสียชีวิต ขณะเดียวกันทางเจ้าหน้าที่ตำรวจ ต้องเร่งรวบรวมพยานหลักฐาน ทั้งพยานหลักฐานในที่เกิดเหตุ พยานหลักฐานทางนิติวิทยาศาสตร์ เพื่อมัดตัวผู้กระทำความผิด โดยในวันที่ 2 ม.ค. จะนำตัวผู้ต้องหาไปฝากขังต่อศาลอาญาตามขั้นตอนของกฎหมายต่อไป
