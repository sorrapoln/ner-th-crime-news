เมื่อเวลา 18.12 น. วันที่ 29 มี.ค.63 ผู้สื่อข่าวรายงานว่า ร.ต.อ.สมคิด โพธิ์ขาว รองสารวัตสอบสวน สภ.นครชัยศรี ได้รับแจ้งเหตุว่ามีเด็กผู้หญิงถูกแทงที่ท้อง ที่เกิดเหตุเป็นเพิงขายของ ม.4. ต.วัดแค อ.นครชัยศรี จ.นครปฐม จึงเดินทางไปตรวจสอบที่โรงพยาบาลนครชัยศรี พบว่าเด็กที่ถูกแทงอาการสาหัส ต้องนำตัวส่งต่อไปที่โรงพยาบาลศูนย์นครปฐม ร.ต.อ.สมคิด โพธิ์ขาว รองสารวัตสอบสวน ส.ภ.นครชัยศรี กล่าวว่าจากการสอบสอบสวน จนทราบว่าผู้ก่อเหตุชื่อ น.ส.จิตรลดา (สงวนนามสกุล) อายุ 51 ปี ชาว อ.นครชัยศรี จ.นครปฐม ลงมือแทงเด็กหญิงวัย 5 ขวบ และก็หลบหนีไป จึงได้ติดต่อญาติของ น.ส.จิตรลดา จนทราบว่า น.ส.จิตรลดาเป็นผู้ป่วยจิตเวช คาดว่าขณะนั้นน่าจะเกิดอาการคุ้มคลั่งขึ้นมา จึงได้ลงมือก่อเหตุใช้มีดแทงเด็ก จนอาการสาหัส ล่าสุดทางเจ้าหน้าที่ตำรวจติดตามจับกุมตัวได้แล้ว
