ป.ป.ส.5 ม.ค.-นายวิชัย ไชยมงคล เลขาธิการคณะกรรมการป้องกันและปราบปรามยาเสพติด (ป.ป.ส. ) ประกาศตั้งรางวัลนำจับ 5 ผู้ต้องหา จากเหตุกรณียิงปะทะกันระหว่างเจ้าหน้าที่ตำรวจ กับกลุ่มผู้ค้ายาเสพติดที่ ต.บ้านหลวง อ.แม่อาย จ.เชียงใหม่ ส่งผลให้ “สารวัตรบอล” พันตำรวจตรีพิบูลพันธ์ สุขุมนนท์ สารวัตรสืบสวน สภ.ฝาง เสียชีวิต โดยก่อนหน้านี้ สำนักงาน ป.ป.ส ได้สนับสนุนโดยชุดปฎิบัติการ และชุดปฏิบัติการพิเศษอินทรีย์ 19 รวม 40 นาย พร้อมรถยนต์หุ้มเกราะกันกระสุน 3 คัน นายวิชัย กล่าวว่า เป้าหมายการสืบจับผู้ต้องหาคดียาเสพติดรายสำคัญตามหมายจับ ปี 2565 รวม 5 หมายจับ ตั้งเงินรางวัล รายละ 200,000 บาท รวม 1,000,000 บาท ดังนี้ 1.นายอนุชิต จะโต๊ะ อายุ 34 ปี 2.นายจะเย จะเดอ อายุ 43 ปี 3.นายจะยี จะอื่อ อายุ 46 ปี 4.นายจตุพล ยะจู่ อายุ 26 ปี 5.นายจะนะ หรือจะนะโหล ไม่ทราบนามสกุล อายุ 40 ปี ในข้อหากระทำความผิดฐาน “ร่วมกันฆ่าเจ้าพนักงานซึ่งได้ปฏิบัติตามหน้าที่, ร่วมกันพยายามฆ่าเจ้าพนักงานซึ่งได้กระทำการตามหน้าที่, ต่อสู้ขัดขวางการจับกุมของเจ้าพนักงานในการปฏิบัติการตามหน้าที่, ร่วมกันมียาเสพติดให้โทษประเภท 1 (เมทแอมเฟตามีน) ไว้ในครอบครอง
