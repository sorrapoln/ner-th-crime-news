กลางดึกที่ผ่านมา เจ้าหน้าที่ตำรวจ สน.แสมดำ ได้เดินทางเข้าตรวจสอบเหตุรถชนกัน ทำให้มีผู้เสียชีวิต เหตุเกิดบริเวณหน้าปั๊มน้ำมันบางจาก ถนนพระราม 2 ปากซอย 94 แขวงแสมดำ ที่เกิดเหตุ ถนนช่องคู่ขนาน จำนวน 3 เลน บริเวณช่องทางเดินรถฝั่งซ้ายสุด พบศพ นายพชร บุญญลักษณ์ อายุ 28 ปี พนักงานบริษัทรับเหมาทำถนนที่ จ.สมุทรสาคร และเป็นเจ้าหน้าที่อาสาสมัครกู้ภัยมูลนิธิป่อเต็กตึ๊ง จุด สน.บางขุนเทียน "อาสากู้ภัย" สลดใจ "อาสากู้ภัย" ขับ จยย. หักหลบรถวิ่งย้อนศร เสียหลักชนท้ายบรรทุกพ่วงดับ สภาพศพนอนหงาย สวมเสื้อแขนยาวสีกรมท่า นุ่งกางเกงขายาวสีกรมท่าติดแถบสะท้อนแสง นอนเสียชีวิตข้างรถ จยย.ยี่ห้อยามาฮ่า รุ่นแอร์ร็อกซ์ สีน้ำเงิน ทะเบียน 7 กฐ 1088 กรุงเทพมหานคร ซึ่งเป็นรถของผู้ตาย นอกจากนี้ยังมีหมวกนิรภัยครึ่งใบสีฟ้า ที่หลุดออกจากศีรษะผู้ตาย ตกอยู่อีก 1 ใบ
