ล่าสุด (27 ธ.ค.64) เจ้าหน้าที่ตำรวจ สน.ลำผักชี ได้นำตัว นายณรงค์ศักดิ์ (สงวนนามสกุล) อายุ 24 ปี ผู้ก่อเหตุใช้มีดฆ่า นายอำนวย (สงวนนามสกุล) อายุ 62 ปี อดีตพนักงานแบงก์ เสียชีวิตภายในบ้านพักย่านหนองจอก กรุงเทพฯ เมื่อช่วงเย็นของวันอาทิตย์ (26 ธ.ค.)ที่ผ่านมา โดยตำรวจได้นำตัวผู้ต้องหาเข้าไปชี้จุด ได้แก่ ส่วนห้องนอนที่ใช้มีดทำร้ายผู้ตาย และจุดซ่อนตัวที่อยู่ภายในอีกห้องของบ้าน จากนั้นได้นำตัวออกมาชี้จุดด้านหน้าบ้าน ซึ่งเป็นที่ที่ผู้ตายล้มลง ก่อนผู้ต้องหาจะคว้าไม้ที่วางอยู่ตีซ้ำที่ศีรษะ จนผู้ตายแน่นิ่งไป จากการสอบสวน ผู้ต้องหาให้การว่า รู้จักกับผู้ตายผ่านแอปพลิเคชันหาคู่ ส่วนตัวไม่ใช่เกย์ แต่เข้าไปอยู่ในกลุ่มเนื่องจากต้องการหาเงินมาใช้ โดยได้รับเงินครั้งละ 500-1,000 บาท
