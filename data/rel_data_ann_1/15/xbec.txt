(28 มี.ค.64) จากกรณีเกิดเหตุยิงกันมีผู้เสียชีวิตภายในหมู่บ้านพฤกษา 3 หมู่ 5 ต.บางคูรัด อ.บางบัวทอง จ.นนทบุรี หน้าหน่วยเลือกตั้งที่ 6 ทราบชื่อผู้ตายคือ นายวศิณ อายุ 37 ปี สภาพศพนอนหงายเสียชีวิต มีบาดแผลถูกอาวุธปืนตามร่างกายหลายแห่ง ห่างไปเล็กน้อยพบรถเก๋งผู้ตาย ยี่ห้อฮอนด้า รุ่นซิตี้ สีเทา ทะเบียน ฌย-9533 กรุงเทพ บริเวณกระจกหลังด้านขวามีรอยกระสูนปืนทะลุ โดย น.ส.สุพัตรา อายุ 39 ปี แฟนสาวของผู้ตายยืนยันว่า ผู้ลงมือก่อเหตุเป็นอดีตสามีของตนที่เลิกรากันไป ล่าสุด เมื่อเวลา 16.30 น. ที่สภ.บางบัวทอง นายคุณัชญ์ อายุ 40 ปี ผู้ก่อเหตุ ซึ่งเป็นลูกชายของอดีตนายก อบต.บางคูรัด เดินทางเข้ามอบตัวกับเจ้าหน้าที่ตำรวจ สภ.บางบัวทอง โดยพนักงานสอบสวนอยู่ระหว่างสอบปากคำ โดยสาเหตุเบิ้องต้นมาจากความหึงหวง ไม่ได้เกี่ยวพันกับการเลือกตั้งแต่อย่างใด โดยนายคุณัชญ์กับ น.ส.สุพัตรา ภรรยา ยังไม่ได้จดทะเบียนหย่ากัน แต่ภรรยาไปคบหากับนายวศิณ ทำให้นายคุณัชญ์มาดักรอก่อเหตุดังกล่าว
