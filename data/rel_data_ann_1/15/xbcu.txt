วันที่ 3 ม.ค.2565 ตำรวจสภ.หนองขาว จ.กาญจนบุรีจับกุมนายรุ่ง จรุงเครือ อายุ 50 ปี หลังก่อเหตุยิงหนุ่ม วัย 36 ปีเจ็บสาหัส ก่อนจะใช้น้ำมันราดจุดไฟเผาจยย.ที่จอดอยู่หน้าบ้านผู้บาดเจ็บเสียหายไปอีก 3 คัน เหตุเกิดเมื่อช่วงเช้าวันนี้ โดยผู้ต้องหาสารภาพว่าก่อเหตุเพราะโดนคนเจ็บหยามในวงเหล้าเลยโมโหก่อเรื่องดังกล่าวจากการสอบสวนผู้ต้องหา เจ้าตัวยอมรับสารภาพ โดยเคยมีปัญหากันมาหลายครั้งแล้ว จนเมื่อคืนนี้ได้มานั่งดื่มกินในวงสุราด้วยกัน แล้วมีปากเสียง คนเจ็บเหยียดหยามนายรุ่งหลายครั้ง จนเกือบจะมีเรื่อง แต่มีคนห้ามกันไว้ ก่อนจะแยกย้ายกลับไป แต่นายรุ่งยังคาใจ จึงเรียกลูกน้องคนสนิทไปบ้านคนเจ็บ ก่อนตะโกนเรียนให้ออกมา แต่อีกฝ่ายไม่ออก จึงเอาน้ำมันเผาจยย. 3 คันจนวอด ทำให้คนเจ็บต้องวิ่งออกมา พยายามจะชกนายรุ่ง แต่อีกฝ่ายเอี้ยวตัวหลับ ก่อนควักปืนยิงใส่ 3 นัด ก่อนขับรถหลบหนีไป
