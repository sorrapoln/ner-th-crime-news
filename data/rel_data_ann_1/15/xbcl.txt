ทั้งนี้ พ.ต.อ.กิตติศักดิ์ เที่ยงกมล รอง ผบก.สอท.2 เปิดเผยว่า บัญชีดังกล่าวสันนิษฐานว่า ไม่น่าจะใช่บัญชีของผู้ค้าตัวจริง โดยจะเร่งรัดตรวจสอบบุคคลที่มาหลอกขายกระเป๋าแบรนด์เนมมือ 2 ดังกล่าวรวมถึงเส้นทางการเงิน และยอมรับว่าขณะนี้การค้าทางออนไลน์ ถูกกลุ่มมิจฉาชีพเข้ามาสวมรอยใช้ช่องว่าง นำภาพบุคคลอื่นมาสร้างเฟซบุ๊ก หรือ อินสตาแกรมเป็นแม่ค้าและนำภาพสินค้าต่าง ๆ มาลวงขาย ซึ่งตำรวจไซเบอร์กำลังหาวิธีรับมือและป้องกันโดยทำระบบลิงก์ เพื่อให้ผู้ขายสินค้าออนไลน์ที่สุจริต มาลงทะเบียนกับตำรวจไซเบอร์เพื่อง่ายต่อการตรวจสอบ
