คดี "ฆ่าสาวเปลือย" กล้องวงจรปิดสามารถจับภาพชายต้องสงสัยซึ่งมีลักษณะรูปร่างท้วม คาดว่าสูงประมาณ 160 - 170 ซม. แต่งกายด้วยเสื้อสีดำ กางเกงขายาว เดินออกจากห้องพักของ น.ส.เอ (นามสมมุติ) อายุ 27 ปี ที่นอนหงายเสียชีวิต ในลักษณะร่างกายเปลือยเปล่า อยู่บนเตียง ภายในห้อง ชั้น 2 ของอพาร์ทเม้นท์หรู ริมถนนศรีนครินทร์ ต.บางเมือง อ.เมือง จ.สมุทรปราการ ซึ่งเหตุการณ์นี้ทางเจ้าหน้าที่ตำรวจ สภ.เมืองสมุทรปราการได้รับแจ้งเหตุมีผู้เสียชีวิตภายในอพาร์ทเม้นดังกล่าว เมื่อเวลา 17.00 น.ของวันที่ 3 กันยายนที่ผ่านมา ตรวจสอบภายในห้องพบถุงยางใช้แล้วและซองสีชมพูถูกฉีกออก ทิ้งเกลื่อนอยู่บนพื้นห้อง และจากการตรวจสอบในถังขยะสีดำที่วางอยู่ปลายเตียงได้พบถุงยางอนามัยใช้แล้วถูกทิ้งอยู่อีก จำนวน 4 ชิ้น เจ้าหน้าจึงเก็บไปตรวจสอบ นอกจากนี้ยังพบคราบเลือดติดอยู่ที่หมอนวางอยู่ข้างศีรษะ คาดว่าชีวิตมาแล้วไม่ต่ำกว่า 48 ชม. จากการสืบสวนในเบื้องต้นของเจ้าหน้าที่ พบว่า ผู้ตายเป็นหญิงสาว เข้ามาพักอยู่คนเดียว ตั้งแต่วันที่ 6 ก.ค.ที่ผ่านมา มีผู้ชายไปมาหาสู่บ่อยครั้ง แต่ไม่มีใครเคยสังเกตุว่าผู้ชายที่ไปมาหาสู่เป็นใคร หรือขับรถอะไรมาหาผู้ตาย จึงต้องใช้เวลาตรวจสอบกล้องวงจรปิดของอพาร์ทเม้นท์ก่อน และเก็บตัวอย่างอสุจิที่อยู่ในถุงยางอนามัยไปตรวจสอบทางนิติวิทยาศาตร์ เพื่อเป็นหลักฐานในการมัดตัวคนร้ายที่ลงมือฆ่าหญิงสาวรายนี้
