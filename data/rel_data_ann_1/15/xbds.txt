เมื่อวันที่ 10 มกราคม ที่กองบังคับการปราบปราม (บก.ป) พล.ต.ท.จิรภพ ภูริเดช ผบช.ก. สั่งการให้ พล.ต.ต.มนตรี เทศขัน ผบก.ป., พ.ต.อ.พงศ์ปณต ชูแก้ว ผกก.6 บก.ป., พ.ต.ต.สวรรยา เอียดตรง สว.กก.6 บก.ป. และ เจ้าหน้าที่ชุดปฏิบัติการ 1 กก.6 บก.ป. นำกำลังจับกุม นายวรวิทย์ (สงวนนามสกุล) อายุ 31 ปี ผู้ต้องหาตามหมายจับ ศาลจังหวัดตรังที่ 250/2564 ลง 14 ต.ค. 2564 ความผิดฐาน พยายามฆ่าผู้อื่นโดยเจตนา มีอาวุธปืนและเครื่องกระสุนปืนไว้ในครอบครองโดยไม่ได้รับอนุญาต และพาอาวุธปืนไปในเมืองโดยไม่ได้รับอนุญาต และพาอาวุธปืนไปในเมือง หมู่บ้าน และทางสาธารณะโดยไม่ได้รับอนุญาตและไม่มีเหตุสมควร จับกุมได้ที่สถานีรถไฟ ต.ชุมโค อ.ปะทิว จ.ตรัง สืบเนื่องจากเมื่อวันที่ 24 ตุลาคม 2563 ผู้เสียหายถูกวัยรุ่นชายไทยสองคนยิงได้รับบาดเจ็บเหตุเกิดหน้าร้านเหล้าแห่งหนึ่งใน ต.ทับเที่ยง อ.เมืองตรัง จ.ตรัง โดยสาเหตุมาจากการมีปากเสียงกันขณะดื่มเหล้าอยู่ที่ร้าน หลังเกิดเหตุสืบสวนทราบผู้ต้องหาคือนายวรวิทย์ เจ้าหน้าที่ตำรวจจึงรวบรวมพยานหลักฐานขอศาลอนุมัติหมายจับ ต่อมาสืบสวนทราบว่าผู้ต้องหาหลบหนีไปพักอาศัยอยู่กับภรรยาในพื้นที่ อ.ปะทิว จ.ชุมพร จึงติดตามจับกุมผู้ต้องหาและนำส่งพนักงานสอบสวน สภ.เมืองตรัง ดำเนินคดีตามกฎหมายต่อไป
