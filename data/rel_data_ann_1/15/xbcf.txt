เมื่อวันที่ 9 ม.ค. ที่ กองบังคับการปราบปราม(บก.ป.) พล.ต.ต.มนตรี เทศขัน ผบก.ป. , ได้สั่งการให้ พ.ต.อ.ปทักข์ ขวัญนา ผกก.4 บก.ป. พ.ต.ต.อัคนี ณ บางช้าง สว.กก.4 บก.ป. เข้าจับกุม นายสันติ หรือ โชย (นามสมมุติ) "ผัวเก่าหึงโหด" อายุ 35 ปี ตามหมายจับศาลจังหวัดตรัง ที่ จ.237/2558 ลง 2 ก.ย.58 ข้อหา "ฆ่าผู้อื่นและพยายามฆ่าผู้อื่นโดยไตร่ตรอง , มีอาวุธปืนและเครื่องกระสุนไว้ในความครอบครองและพกพาไปในเมือง หมู่บ้าน ทางสาธารณะโดยไม่ได้รับอนุญาตและไม่มีเหตุอันควร" โดยสามารถจับกุมผู้ต้องหาได้ที่ ริมถนนแห่งหนึ่ง ม.13 ต.ป่าซาง อ.เวียงเชียงรุ้ง จ.เชียงราย ทั้งนี้ สืบเนื่องจากเมื่อปี 2558 ขณะที่ นายจี (นามสมมุติ) และพวก กำลังนั่งตั้งวงดื่มสุรา กันอยู่บริเวณหน้าบ้านพักของแม่ยาย ในพื้นที่ จ.ตรัง ได้มีคนร้ายเป็นชายแอบย่องเข้ามาบริเวณข้างบ้าน ก่อนใช้อาวุธปืนลูกซองยิงใส่ โดยกระสุนถูกศรีษะของ นายจี เสียชีวิตคาที่ นอกจากนี้คมกระสุนยังถูกกลุ่มเพื่อนๆได้รับบาดเจ็บอีกหลายราย ส่วนคนร้ายหลังก่อเหตุอาศัยจังหวะชุลมุนหลบหนีไปได้
