วันนี้ (1 ต.ค.2564) ตำรวจสอบสวนกลางเปิดปฏิบัติการในชื่อ "ยุทธการสอบสวนกลางกวาดล้างปืนเถื่อน" ระดมตรวจค้นพื้นที่เป้าหมาย 126 จุดทั่วประเทศ ยึดของกลางเป็นอาวุธปืนสงคราม ทั้งชนิดปืนยาวและปืนสั้นกว่า 300 กระบอก พร้อมด้วยเครื่องกระสุนกว่า 3,500 นัด จับผู้กระทำผิดได้จำนวน 51 คน เป็นผู้ต้องหาตามหมายจับคดีอาวุธปืนจำนวน 3 คน และผู้ต้องหาตามหมายจับคดีอื่นอีก 2 คน ส่วนที่เหลือเป็นผู้กระทำความผิดเกี่ยวกับอาวุธปืนและยาเสพติดรวม 46 คน
