กลางดึกที่ผ่านมา ร.ต.อ.ไชยพงศ์ พาขุดทด รองสารวัตร (สอบสวน) สภ.แม่สอด จ.ตาก ได้รับแจ้งมีอุบัติเหตุรถยนต์ ชนรถจักรยานยนต์ และลากร่างคนขับขี่รถจักรยานยนต์ "หนุ่มดวงซวย" ติดไปกับรถ ได้รับบาดเจ็บสาหัส เหตุเกิดบริเวณถนนสายแม่สอด-ตาก ช่วงหลักกิโลเมตรที่ 9 เขตเทศบาลนครแม่สอด อ.แม่สอด จ.ตาก หลังรับแจ้งจึงเดินทางไปตรวจสอบ พร้อมหน่วยกู้ชีพมูลนิธิพิทักษ์กาญจน์เขตนครแม่สอด "หนุ่มดวงซวย" เก๋งชนแล้วหนี รถวิ่งตามหลังขยี้ซ้ำ ลากร่าง บดถนนไกล30เมตร ที่เกิดเหตุพบรถจักรยานยนต์ ยี่ห้อฮอนด้าเวฟ สีน้ำเงิน หมายเลขทะเบียน กบว-920 อ่างทอง ล้มพลิกคว่ำอยู่กลางถนน ห่างออกไปประมาณ 30 เมตร พบรถยนต์ ยี่ห้อโตโยต้า สีขาว หมายเลขทะเบียน งบ-28 เชียงใหม่ ซึ่งมี นายธร (สงวนนามสกุล) อายุ 42 ปี เป็นคนขับ ยืนรอให้การตำรวจ ด้วยอาการตกใจ จากการตรวจสอบ พบบริเวณใต้ท้องรถพบร่าง นายเชียง (ขอสงวนนามสกุล) อายุ 53 ปี ซึ่งเป็นคนขี่รถจยย. นอนหายใจรวยรินอาการสาหัส เจ้าหน้าที่กู้ชีพมูลนิธิพิทักษ์กาญจน์เขตนครแม่สอด ต้องเร่งใช้แม่แรงยกรถยนต์ขึ้น พร้อมกับรีบนำตัว นายเชียง ออกมาจากใต้ท้องรถ และรีบนำตัวส่ง โรงพยาบาลแม่สอด เป็นการด่วน
