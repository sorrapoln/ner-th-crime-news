เมื่อวันที่ 17 ม.ค. 65 ร.ต.อ.พงษ์พิทักษ์ ประนมศรี รอง สว.(สอบสวน) สภ.สุวรรณภูมิ รับแจ้งคนถูกทำร้ายร่างกายและถูกแทงบาดเจ็บสาหัส รักษาตัวอยู่ที่ รพ.สุวรรณภูมิ จึงเดินทางไปตรวจสอบ พร้อม พ.ต.ท.ไชยา นามสิมมา รอง ผกก.(สอบสวน) ทราบชื่อผู้บาดเจ็บคือ นายหงษ์ สุดาเดช อายุ 70 ปี อยู่บ้านเลขที่ 946 หมู่ 1 ต.สระคู อ.สุวรรณภูมิ จ.ร้อยเอ็ด มีบาดแผลถูกแทงที่บริเวณใต้รักแร้ขวา 1 แผล หัวไหล่ซ้าย 1 แผล ต้นคอ 1 แผล และถูกตีที่ศีรษะอีก 1 แผล ทำให้เสียเลือดมาก ทีมแพทย์พยายามให้การช่วยเหลือ แต่เสียชีวิตในเวลาต่อมา จากการสอบสวน นายอัครเดช ให้การรับสารภาพว่า เป็นคนทำร้ายผู้ตายจริง โดยใช้ไม้ตีและใช้มีดทำครัวแทงซ้ำ ส่วนสาเหตุเนื่องจากถูกผู้ตายกล่าวหาว่า ตนเข้าไปขโมยของในบ้าน จนเกิดการด่าทอโต้เถียงกัน ตนเดินไปในทุ่งนา ผู้ตายก็ตามมาด่าทออีก จึงบันดาลโทสะใช้ท่อนไม้ตีเข้าที่กลางศีรษะผู้ตาย 1 ครั้ง แล้วใช้มีดทำครัวที่พกมาด้วยแทงอีก 2 ครั้ง จนเลือดผู้ตายกระเด็นถูกเสื้อผ้า จากนั้นตนก็ลงไปล้างตัวในสระน้ำใกล้ที่เกิดเหตุ แล้วปั่นจักรยานกลับบ้านไปเล่าเรื่องที่เกิดขึ้นให้พ่อฟัง ก่อนจะถูกเจ้าหน้าที่ตำรวจตามมาจับกุมดังกล่าว
