วันที่ 13 ธ.ค.2564 ร.ต.อ.เริงศักดิ์ เพชรเขียว รองสว.(สอบสวน) สน.แสมดำ รับแจ้งเหตุไรเดอร์หญิงส่งอาหารถูกรถบรรทุกพ่วงทับร่างเสียชีวิต ที่ถนนเลียบทางด่วนพระประแดง ก่อนถึงซอยสะแกงาม 14 แขวงแสมดำ เขตบางขุนเทียน ผู้เสียชีวิตชื่อน.ประถมาภรณ์ มาราช อายุ 43 ปี จุดเกิดเหตุรพบรรทุกทรายที่ล้อลูกพ่วงฝั่งซ้ายได้ทับร่างผู้เสียชีวิตไว้ ตำรวจได้คุมตัวนายวรสิทธิ์ เจริญรัมย์ อายุ 50 ปี คนขับรถไว้ เบื้องต้นเจ้าตัวให้การว่า ได้ขับรถบรรทุกทรายจากจ.นครปฐมจะมุ่งหน้าไปส่งลูกค้าที่ซอยประชาอุทิศ 90 จังหวะเลี้ยวโค้งเข้าถนน คาดว่าผู้ตายน่าจะเสียหลักพลิกคว่ำเข้ามาในท้องรถ จากด้านท้ายพ่วงทำให้มองไม่เห็น ทับร่างก่อนลากไปไกลหลายเมตร เบื้องต้นตำรวจคุมตัวคนขับมาสอบปากคำเพื่อหารายละเอียดอย่างชัดเจนในคดีนี้ เพื่อดำเนินการตามกฎหมายต่อไป พร้อมแจ้งญาติมารับส่งศพไปบำเพ็ญกุศลตามพิธีกรรมทางศาสนาต่อไป
