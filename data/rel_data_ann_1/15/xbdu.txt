จากกรณี เมื่อเวลา 10.30 น. วันที่ 9 ธ.ค. นายสุกิจ เหลืองสกุลไทย นายอำเภอกันทรลักษ์ จ. ศรีสะเกษ ได้รับแจ้ง มีเหตุยิงกันเสียชีวิต ที่บริเวณหน้าที่ว่าการอำเภอกันทรลักษ์ จึงรีบเดินทางไปตรวจสอบ พร้อมประสานเจ้าหน้าที่ตำรวจ สภ.กันทรลักษ์ ไปยังที่เกิดเหตุ เมื่อไปถึง พบรถยนต์ยี่ห้อโตโยต้า รุ่นรีโว่ สีขาว ทะเบียนอุบลราชธานี จอดหน้าบริเวณหน้าเสาธงที่ว่าการอำเภอกันทรลักษ์ สภาพกระจกข้างฝั่งคนขับแตกกระจาย ภายในบริเวณเบาะหน้าฝั่งคนขับ พบร่าง น.ส.เชาวนีย์ อายุ 36 ปี ถูกยิงด้วยอาวุธปืน จำนวน 5 นัด เสียชีวิตคาที่ ขณะเดียวกันพบ พลอาสาสมัคร ประยงค์ อายุ 34 ปี สังกัด พัน สห.สน.บก.บก.ทท. เป็นสามีของผู้ตาย ใช้อาวุธปืนชนิดเดียวกัน ยิงเข้ากลางหน้าผากทะลุศีรษะ จำนวน 1 นัด ฆ่าตัวตายตาม ภายในศาลหลักเมืองกันทรลักษ์ เลือดไหลนองพื้น ข้างกายพบอาวุธปืน ขนาด 9 มม. ตกอยู่ จึงเก็บไว้เป็นหลักฐาน
