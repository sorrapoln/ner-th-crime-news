เมื่อเวลา 18.10 น. วันที่ 17 ธันวาคม 2564 พ.ต.ท.ก้องภพ อาษานอก สว.(สอบสวน) สภ.พิมาย จ.นครราชสีมา ได้รับแจ้งว่ามีเหตุรถบรรทุกอ้อยพลิกคว่ำมีคนติดอยู่ภายใน เหตุเกิดที่บริเวณถนนสายพิมาย หินดาด ก.ม.ที่ 22-23 ม.7 บ้านโนนกระเบื้อง ต.นิคม อ.พิมาย จ.นครราชสีมา จึงรุดไปตรวจสอบที่เกิดเหตุ พร้อมหน่วยกู้ภัยฮุก31 จุดพิมายและรถตัดถ่างจากมูลนิธิพิมายสงเคาระห์ พบรถบรรทุก 10 ล้ออีซูซุทะเบียน 82-6542 บุรีรัมย์ พลิกคว่ำอ้อยตกเกลื่อนเต็มถนน พบคนขับติดอยู่ภายในที่นั่งคนขับทราบชื่อ นายพรหมมินทร์ ดัชทุยาวัช อายุ 28 ปี ม.11 บ้านโพธิ์พัฒนา ต.ห้วยหิน อ.หนองหงส์ จ.บุรีรัมย์ หน่วยกู้ภัยช่วยเหลือออกมาได้รับาดเจ็บบริเวณศีรษะและตามร่างกายอาการสาหัสหน่วยกู้ภัยรีบนำส่ง โรงพยาบาลพิมาย จากการสอบถาม นายมงคลชัย จิตรมั่น อายุ 40 ปี บ้านเลขที่ 3 ม.11 บ้านโพธิ์พัฒนา ต.ห้วยหิน อ.หนองหงส์ จ.บุรีรัมย์ เป็นคนขับรถบรรทุกอ้อยตามหลังมา เล่าว่า นายพรหมมินทร์ฯ ไม่เคยขับรถมาสายนี้พึ่งมาครั้งแรกคงไม่ชำนาญเส้นทาง และบรรทุกอ้อยมาเต็มคันรถ หนักกว่า 20 ตัน พอมาถึงที่เกิดเหตุเป็นทางโค้งทำให้รถเสียหลักพุ่งชนเสาไฟส่องสว่างเกาะกลางถนนพลิกคว่ำดังกล่าว
