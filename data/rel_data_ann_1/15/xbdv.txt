ผู้สื่อข่าวรายงานว่า วันนี้ (17 ธ.ค.) เมื่อเวลาประมาณ 14.45 น. ตำรวจ สภ.อินทรบุรี ได้รับแจ้งจากพลเมืองดีว่ามีเหตุแทงกันด้วยอาวุธมีด มีผู้เสียชีวิต 1 ราย ที่หน้าบ้านหลังหนึ่ง หมู่ 5 ตำบลประศุก อ.อินทร์บุรี จ.สิงห์บุรี ที่บ้านเกิดเหตุพบผู้เสียชีวิต ทราบชื่อ นายสมยศ อายุ 52 ปี เจ้าของบ้านเลขที่ดังกล่าว มีบาดแผลถูกอาวุธมีคมเเทงบริเวณชายโครงด้านซ้าย เสียชีวิตบริเวณหน้าบ้าน จากการสอบถาม นางสมจิตร อายุ 59 ปี ผู้เป็นพี่สาวของผู้เสียชีวิต เล่าว่า ผู้ก่อเหตุ คือ นายประสิทธิ อายุ 62 ปี ซึ่งเป็นพี่ชายแท้ๆ ของนายสมยศ ผู้เสียชีวิต และเป็นพี่ชายของตนด้วย โดยสาเหตุเกิดจาก นายประสิืทธิ์ ผู้เป็นพี่ชายให้เงินผู้เสียชีวิต 100 บาท ไปซื้อสุรา 65 บาท แต่ผู้เสียชีวิตไม่ได้ทอนเงินให้ นายประสิทธิ์ จึงทวงถามเงินจำนวนดังกล่าว จึงเกิดการทะเลาะวิวาทกัน นายประสิทธิ์ จึงใช้อาวุธมีดดาบยาวเเทงผู้เสียชีวิตเข้าไป 1 ครั้ง ถูกเข้าบริเวณราวนมด้านซ้ายตัดขั้วหัวใจ ล้มลงเสียชีวิตในที่เกิดเหตุหน้าบ้านตัวเอง
