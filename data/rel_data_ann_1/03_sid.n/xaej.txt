ส่วน ส.ต.ท.ปภาวิน ก่อนเกิดเหตุได้ปฏิบัติหน้าที่ตรวจความเรียบร้อยของเส้นทางตามปกติ และกำลังเดินทางกลับที่พักย่านรามคำแหง แต่เกิดอุบัติเหตุดังกล่าวก่อน เบื้องต้น คาดการณ์ไว้ 2 ประเด็น คือ เสียหลักล้มเอง หรือมีคู่กรณีมาเฉี่ยวชน ขณะนี้กำลังตรวจสอบกล้องวงจรปิดอย่างละเอียด สำหรับทางด้านคดี จะแบ่งเป็น 2 ส่วน คือ คดีอุบัติเหตุบนทางด่วน สน.ทางด่วน 2 จะเป็นผู้รับผิดชอบ และ สน.ดินแดง รับผิดชอบคดีชันสูตรพลิกศพ และจะส่งศพไปชันสูตรเพิ่มเติมที่นิติเวชศาสตร์ คณะแพทยศาสตร์ โรงพยาบาลรามาธิบดี หลังจากที่พบร่างของ ส.ต.ท.ปภาวินแล้ว แฟนสาวของผู้เสียชีวิตได้เดินทางมาที่เกิดเหตุ และระบุว่า เมื่อช่วงเช้าได้ไปส่งทำงาน ก่อนที่จะมาปฏิบัติหน้าที่ที่ สน.ทางด่วน 2 และทั้งคู่กำลังจะแต่งงานในเดือน ก.พ.นี้ด้วย
