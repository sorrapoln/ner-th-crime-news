วานนี้ เพจ R4 Racing Channel รวมคลิปรถเเรงข่าวเด็ด V.4 เผยแพร่คลิปจากกล้องหน้ารถขณะจับภาพรถยนต์เก๋งสปอร์ต BMW รุ่น Z4 หมายเลขทะเบียน 7558 กรุงเทพมหานคร โดยมี นายสุรภักดิ์ อายุ 50 ปี เป็นคนขับ ก่อนเกิดอุบัติเหตุ บริเวณหน้าวัดหลวงพ่อแดง ถนนสระบุรี-หล่มสัก เขตพื้นที่ สภ.นาเฉลียง อ.หนองไผ่ จ. เพชรบูรณ์ มีผู้เสียชีวิต 3 ราย บาดเจ็บ 1 ราย สภาพรถพังยับเยิน ชิ้นส่วนรถกระจัดกระจายเต็มถนน โดยรถ BMW คันดังกล่าว ขับมาด้วยความเร็วตลอดเส้นทางที่จับภาพได้ กระทั่งพุ่งข้ามเกาะกลางถนน ไปชนเข้ากับรถซูซูกิ สวิฟท์ สีน้ำตาล หมายเลขทะเบียน 9316 กรุงเทพมหานคร ที่วิ่งสวนมาทางตรงมุ่งหน้าเข้าตัว จ.เพชรบูรณ์ ทำให้คนขับและคนที่นั่งข้างคนขับที่อยู่ในรถเก๋งซูซูกิ สวิฟท์เสียชีวิตทันทีในที่เกิดเหตุ จำนวน 2 ราย คือ น.ส.กรกฏ อายุ 31 ปี ซึ่งเป็นคนขับ และ น.ส.วรรณกานต์ อายุ 29 ปี
