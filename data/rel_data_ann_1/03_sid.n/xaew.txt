เมื่อเวลา 20.00 น. วันที่ 20 มี.ค. ร.ต.ท.สุวิทย์ สุวรรณราช ร้อยเวรสอบสวน สภ.ย่านตาขาว จังหวัดตรัง ได้รับแจ้งว่า มีเหตุฆ่ากันตายที่บริเวณถนนทองศิริ หลังตลาดสดเทศบาลตำบลย่านตาขาว จึงประสานให้เจ้าหน้าที่ตำรวจชุดสายตรวจและชุดสืบสวน นำกำลังไปตรวจสอบ พร้อมด้วย พ.ต.อ.บัญชา มีบุญ ผกก.สภ.ย่านตาขาว พบร่างของ นางสาวเล็ก (นามสมมุติ) อายุ 17 ปี เป็นชาวตำบลบ้านนา อำเภอปะเหลียน จังหวัดตรัง ถูกยิงด้วยอาวุธปืนพกสั้น ขนาด .38 เข้าที่บริเวณใต้ราวนมซ้าย จำนวน 1 นัด นอนเสียชีวิตจมกองเลือด
