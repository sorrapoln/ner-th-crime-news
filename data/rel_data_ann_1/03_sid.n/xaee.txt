1 ธ.ค.2564 ร.ต.อ.เรืองศิษฐ์ เหมือนแก้ว รอง สว.(สอบสวน) สน.วัดพระยาไกร รับแจ้งเหตุชายกระโดดที่สูงเสียชีวิต หลังหอพักไม่มีชื่อ ซอยเจริญราษฎร์ 7 แยก 29 แขวงบางโคล่ เขตบางคอแหลม กทม. จึงเดินทางไปตรวจสอบพร้อมแพทย์นิติเวช รพ.จุฬาฯ และหน่วยกู้ภัยมูลนิธิร่วมกตัญญู ที่เกิดเหตุพบศพของ นายผ่านศึก ไชยบัตร อายุ 41 ปี ชาว จ.สกลนคร อาชีพโชเฟอร์แท็กซี่ กระโดดลงมาจากห้องเช่า ที่อยู่ชั้น 4 ลงมาเสียชีวิต ลักษณะคว่ำหน้าอยู่ด้านหลังหอพัก ในสภาพไม่สวมเสื้อ นุ่งกางเกงยีนส์ขาสามส่วน กระดูกตามร่างกายหักหลายแห่ง ใกล้กันพบ น.ส.วรรณา อายุ 41 ปี ชาว จ.สุรินทร์ ผู้เป็นภรรยา ยืนมองศพสามีด้วยอาการโศกเศร้า พร้อมให้การว่า เช่าห้องพักกินอยู่ด้วยกันกับผู้ตายมานานแล้ว ผู้ตาย มีอาชีพเป็น โชเฟอร์แท็กซี่ ไม่เคยมี ประวัติ ติดเหล้า เสพยา หรือเคยรักษาอาการทางจิตแต่อย่างใด
