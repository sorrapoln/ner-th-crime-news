วันที่ 16 ม.ค.2565 พล.ต.ท.จิรพัฒน์ ภูมิจิตร ผบช.ภ.1 พล.ต.ต.ชุมพล พุ่มพวง ผบก.ภ.จว.สมุทปราการ พล.ต.ต.วสันต์ เตชะอัครเกษม ผบก.สส.ภ.1 พ.ต.อ.โชติวัฒน์ เหลืองวิลัย รองผบก.สมุทรปราการ พ.ต.อ.วิทิต จันทร์เอี่ยม ผกก.สส.3 พ.ต.ท.ธนกฤต รวยอารี รองผกก.สส.สภ.พระประแดง พร้อมกำลังเจ้าหน้าที่จับกุมนายธัญญ์นิธิ วิวัฒน์สุนทรกุล อายุ 29 ปี ผู้ต้องหาขับรถแล้วชักอาวุธปืนยิงที่หน้าสภ.พระประแดง จ.สมุทรปราการ ก่อนหลบหนีไป เหตุเกิดเมื่อกลางดึกวันที่ 14 ม.ค.ที่ผ่านมา จากการสอบสวนผู้ต้องหาเผยว่า วันเกิดเหตุตนนั่งดื่มเบียร์กับเพื่อนประมาณ 5 ขวด แถมมีอาการลงแดง เพราะไม่ได้กินยานอนหลับ จึงเกิดอาการดีด คว้าปืนที่สะสม ขับรถไปยิงกระสุนเปล่า หรือลูกแบลงค์ขึ้นฟ้า โดยไม่รู้ว่าจุดที่ยิงคือหน้าโรงพักพอดี พอยิงจนกระสุนหมดก็ขับหลบหนีไป ทั้งนี้หลังเกิดเหตุตำรวจได้ตรวจสอบวงจรปิด รวบรวมหลักฐานออกหมายจับ เข้าคุมตัวที่บ้านพักย่านทุ่งครุ เมื่อสอบปากคำเจ้าตัวรับสารภาพ จึงคุมตัวส่งสภ.พระประแดงดำเนินคดีตามกฎหมายต่อไป
