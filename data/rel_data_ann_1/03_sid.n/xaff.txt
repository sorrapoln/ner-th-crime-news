เมื่อกลางดึกวันที่ 24 ก.พ. ที่ผ่านมา เกิดเหตุ นายธวัชชัย อายุ 29 ปี ถูกยิงด้วยอาวุธปืนลูกซองสั้น 2 นัด เสียชีวิตขณะนั่งดื่มสุราอยู่หน้าบ้านตัวเอง ม.7 ต.คอนสาย อ.ตระการพืชผล จ.อุบลราชธานี ล่าสุดวานนี้ (4 มี.ค.) เจ้าหน้าที่ตำรวจนำหมายจับของศาลจังหวัดอุบลราชธานี ที่ จ. 54/2564 ลงวันที่ 2 มีนาคม 2564 เข้าจับกุมตัว นายสมาน อายุ 51 ปี ผู้เป็นบิดาของผู้ตาย และควบคุมตัวไปทำแผนประกอบคำรับสารภาพ ณ จุดเกิดเหตุ ซึ่งนายสนามก็ให้การรับสารภาพว่า แรงจูงใจในการก่อเหตุดังกล่าว เพราะนายธวัชชัยมักจะทำร้ายร่างกายและขู่ฆ่าตนกับภรรยา (แม่ของผู้ตาย) อยู่เป็นประจำ ในบางครั้งเมื่อไม่ได้เงินไปซื้อยาบ้า ก็จะใช้มีดจี้คอและบังคับให้แม่กราบเท้า
