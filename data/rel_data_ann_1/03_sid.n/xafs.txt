เมื่อวันที่ 27 ธ.ค.64 พล.ต.ต.มานะ กลีบสัตบุศย์ ผบก.ปทส.สั่งการให้ พ.ต.อ.อรุณ วชิรศรีสุกัญยา รอง ผบก.ปทส.พร้อม พ.ต.อ.วันพิชิต วัฒนศักดิ์มณฑา ผกก.6 บก.ปทส.และ พ.ต.ต.ธนสิน จินดาย้อย สว.กก 6 บก.ปทส. จับกุมนายสากล (สงวนนามสกุล) อายุ 51 ปี พร้อมของกลาง"ลิงกัง" จำนวน 4 ตัว โดยจับกุมได้บริเวณริมถนนรักษ์จันทร์ ซอย 7 ม.5 ต.นาตาล่วง อ.เมือง จ.ตรัง ทั้งนี้เจ้าหน้าที่สืบทราบว่า ผู้ต้องหาลักลอบขาย"ลิงกัง"ผ่านทางเฟซบุ๊ก จึงวางแผนล่อซื้อ"ลิงกัง"จำนวน 4 ตัว เป็นเพศผู้ 2 ตัว และ เพศเมีย 2 ตัว รวมเป็นเงิน 15,000 บาท โดยนัดมอบกันบริเวณริมถนนรักษ์จันทร์ เมื่อถึงเวลานัดหมาย พบผู้ต้องหานำ"ลิงกัง"ล่ามโซ่รอส่งมอบ จึงแสดงตัวจับกุมได้ดังกล่าว
