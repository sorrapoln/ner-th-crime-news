เมื่อเวลา 22.00 น. (3 ธ.ค.64) ร.ต.อ.พีรพัฒน์ ชมชัย รอง สว. (สอบสวน) สภ.ด่านซ้าย จ.เลย ได้รับแจ้งจาก รพ.สมเด็จพระยุพราชด่านซ้าย ว่า มีผู้บาดเจ็บถูกยิงที่ร้านขายของชำ เลขที่ 145 หมู่ 11 ต.โป่ง อ.ด่านซ้าย จ.เลย ญาตินำมาส่งมารักษาตัวที่โรงพยาบาล เสียชีวิต 1 ราย บาดเจ็บสาหัส 2 ราย เมื่อรับแจ้งได้รายงานให้ พ.ต.อ.ณธีพัฒน์ จิรัฐวรโชต ผกก. ทราบ พร้อมเดินทางไปที่โรงพยาบาลพร้อมด้วยชุดสืบสวน พบมีญาติพี่น้องของผู้บาดเจ็บและเสียชีวิตยืนอยู่ที่หน้าห้อง ICU ทราบชื่อ นายยศทิน อายุ 37 ปี ถูกยิงเข้าที่ศีรษะ 1 นัด เสียชีวิต และนายวรสิทธิ์ อายุ 32 ปี ถูกยิงเข้าที่ศีรษะ 1 นัด ลำคอ 1 นัด และนายวิษณุ อายุ 28 ปี ถูกยิงเข้าที่คอด้านหลังทะลุ 1 นัด ส่วนผู้ก่อเหตุชื่อนายอดิศักดิ์ อายุ 29 ปี หลังก่อเหตุได้ขับรถกระบะ หลบหนีไป
