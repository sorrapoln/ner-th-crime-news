เกิดเหตุคนร้ายบุกเดี่ยวใช้อาวุธมีด จี้ชิงทรัพย์ภายในธนาคารออมสิน สาขา ทียู-โดม รังสิต (TU DOME PLAZA) หลังรับแจ้งตำรวจ สภ.คลองหลวง รีบรุดไปที่เกิดเหตุ ตรวจสอบภายในธนาคารออมสินพบรอยเลือดเป็นทางยาวตั้งแต่หน้าเคาน์เตอร์จนถึงถนนเชียงราก บริเวณลานจอดรถริมถนนหน้าทางเข้า และพบผู้เสียชีวิต 1 ราย ถูกอาวุธมีดแทงเข้าที่กลางอก 1 แผลยังไม่ทราบชื่อเป็นชายไทยอายุ 25 – 30 ปี ถูกใส่กุญแจมือไพล่หลัง ใกล้กันพบอาวุธมีดปลายแหลมยาวประมาณ 20 ซม. เปื้อนเลือดตกอยู่ 1 เล่ม ห่างกันเล็กน้อยพบผู้ได้รับบาดเจ็บอีก 1 คนเป็นเจ้าหน้าที่รักษาความปลอดภัยของธนาคารออมสิน
