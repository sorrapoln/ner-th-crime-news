เมื่อวันที่ 25ก.ค.61 เวลา 01.00น.เกิดอุบัติเหตุรถยนต์ชนกัน 5 คัน มีผู้เสียชีวิต 6 ศพ บาดเจ็บ13ราย ที่ถนนมิตรภาพฝั่งขาเข้ากทม.จุดกลับรถ หลักกิโลเมตร 108-109 ตำบลมะเกลือใหม่ อำเภอสูงเนิน จังหวัดนครราชสีมา พ.ต.ท.ตระการ ศักดิ์ศรีกรม สารวัตรสอบสวน สภ.สูงเนิน เดินทางไปตรวจที่เกิดเหตุ สอบสวนทราบว่า รถบรรทุกน้ำมันยี่ห้อ อีซูซุสีขาว หมายเลขทะเบียน 78-8242 นครราชสีมา กำลังกลับรถตรงบริเวณยูเทิร์นตรงจุดที่ห้ามรถใหญ่กลับรถ ประกอบกับเป็นที่มืดทำให้รถตู้จำนวน 3 คัน และรถยนต์กระบะอีก 1 คัน วิ่งพุ่งเข้ามาชนทำให้มีผู้เสียชีวิตและได้รับบาดเจ็บดังกล่าว
