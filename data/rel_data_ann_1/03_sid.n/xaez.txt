เมื่อเวลา 10.30 น. วันที่ 28 ธันวาคม 2564 ร.ต.อ.เลิศศักดิ์ รัตนพิทักษ์ ร้อยเวร สภ.เมืองตราด ศูนย์รับแจ้งเหตุ 191 ตำรวจภูธรจังหวัดตราด ได้รับแจ้งจากพลเมืองดีพบศพผู้เสียชีวิตภายในคลองส่งน้ำชลประทานตราด ใกล้เคียงศาลาหมู่บ้านแหลมตะโคย หมู่ 1 ต.หนองเสม็ด อ.เมือง จ.ตราด หลังรับแจ้งได้ประสานตำรวจ สภ.เมืองตราด เดินทางตรวจสอบที่เกิดเหตุ พร้อมกำลังอาสากู้ภัยหลักเกาะจังหวัดตราด ร่วมที่เกิดเหตุ ในที่เกิดเหตุพบศพลอยน้ำ สวมเสื้อสีดำ มีเลือดไหลจากปากและจมูก ทราบชื่อต่อมาคือ นายฐิรพล แดงตนุ อายุประมาณ 19 ปี นอกจากนี้ยังพบรถจักรยานยนต์ ยี่ห้อฮอนด้าเวฟ หมายเลขทะเบียน 1กจ 4398 ตราด จมอยู่ใต้น้ำ โดยสภาพรถล้อหน้าบิด
