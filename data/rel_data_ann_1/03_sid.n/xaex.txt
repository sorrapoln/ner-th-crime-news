ก่อนหน้านี้ เมื่อวันที่ 19 พ.ย.64 ศาลได้นัดสอบคำให้การจำเลยทั้งหมดแล้ว โดย พ.ต.อ.ธิติสรรค์ จำเลยที่ 1 ให้การรับสารภาพ 3 ข้อหา ยอมรับว่ามีการทำร้ายร่างกายเพื่อต้องการขยายผลคดียาเสพติดที่เป็นภัยร้ายแรงของสังคม แต่ไม่ได้ต้องการให้นายจิระพงษ์ถึงแก่ความตาย สำหรับคดีนี้ อัยการยื่นฟ้องจำเลยทั้ง 7 คน ใน 4 ข้อหา ดังนี้ ความผิดฐานเป็นเจ้าพนักงานร่วมกันปฏิบัติหรือละเว้นการปฏิบัติหรือละเว้นการปฏิบัติหน้าที่โดยทุจริต ตาม ป.อาญา ม. 157 เป็นเจ้าพนักงานของรัฐใช้อำนาจในตำแหน่งหรือหน้าที่โดยมิชอบเพื่อให้เกิดความเสียหายแก่ผู้หนึ่งผู้ใด ตาม พ.ร.ป.ป้องกันและปราบปรามการทุจริต พ.ศ. 2561 ม.172 ร่วมกันฆ่าผู้อื่นโดยทรมานหรือโดยกระทำทารุณโหดร้าย ป.อาญา ม.289(5) ร่วมกันข่มขืนใจผู้อื่นให้กระทำการใด โดยทำให้กลัวว่าจะเกิดอันตรายต่อชีวิต ป.อาญา ม. 309
