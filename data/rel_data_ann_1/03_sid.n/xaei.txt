คดีล่าสุด ตำรวจปูพรมตรวจค้นเป้าหมายเครือข่ายเว็บไซต์พนันฟุตบอลยูโร 4 จุดใน 3 จังหวัด พื้นที่กรุงเทพมหานคร ปทุมธานี และขอนแก่น จับผู้ต้องหาได้ 5 คน หนึ่งในนี้คือ นายธนวิชญ์ โดยจับได้ที่บ้านหลังหนึ่งในหมู่บ้านหรูย่านรามอินทรา 65 เขตบางบอน กรุงเทพฯ ซึ่งเป็นที่ตั้งเซิฟเวอร์พนันฟุตบอลออนไลน์ พร้อมยึดของกลางเป็นรถยนต์ 2 คัน คอมพิวเตอร์โน๊ตบุ๊ค 2 เครื่อง สมุดบัญชีธนาคาร 5 เล่ม ซิมการ์ด 194 ชิ้น บัตร ATM 14 ใบ นอกจากนี้ยังพบยอดเงินหมุนเวียนในบัญชีประมาณ 50 ล้านบาทต่อเดือน ซึ่งเจ้าหน้าที่จะทำการยึดและอายัดทรัพย์สินที่ตรวจพบทั้งหมด ตามกฎหมายฟอกเงิน พร้อมขยายผลถึงเครือข่ายเพิ่มเติม
