จากการสอบถามเบื้องต้นทราบว่านายทวี ไกรคุปต์ ได้ขับรถยนต์เบนซ์คันดังกล่าวออกมาจากตัว อ.โพธาราม ส่วนชายวัย 16 ปี ได้ขับขี่รถจักรยานยนต์ยี่ห้อฮอนด้า รุ่นเวฟ 110 i สีดำขาว ทะเบียน 4 กฬ 3274 ราชบุรี มุ่งหน้าเข้า อ.โพธาราม ถึงจุดเกิดเหตุเป็นช่วงข้ามสะพานทางแยก นายทวีขับรถจะเลี้ยวขวา ขณะที่ชายวัย 16 ปี ขี่รถทางตรงจะข้ามสะพาน จึงเกิดการเฉี่ยวชนกันขึ้น ภายหลัง นายทวี ได้เดินทางไปที่ สภ.โพธาราม เพื่อไกล่เกลี่ย ยอมชดใช้ค่าเสียหาย ซ่อมรถจักรยานยนต์ และจ่ายค่ารักษาพยาบาลให้คู่กรณี
