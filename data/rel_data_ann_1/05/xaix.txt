รอง ผบ.ตร. เปิดเผยว่า เป้าหมายทั้งหมด เกิดจากการสืบสวนเว็บพนันออนไลน์ ชื่อ Lucabet 888 ที่มีการใช้สถานที่ใน อ.อรัญประเทศ จ.สระแก้ว เป็นที่ทำงานของพนักงานการตลาด และควบคุมสั่งการจากสำนักงานที่บ้านพักย่านดอนเมือง โดยทุกสถานที่ทำงานมีการป้องกันอย่างหนาแน่น ใช้ประตูล็อกพิเศษ ต้องใช้รหัสผ่านเข้า-ออก จากการตรวจสอบเบื้องต้น พบเงินหมุนเวียนมากกว่า 1,000 ล้านบาทต่อเดือน โดยเกี่ยวพันกับเว็บพนันมากกว่า 5 เว็บไซต์ เช่น Lucabet888, UFO88, PGSlot678, Luca555, Luca999 ซึ่งตำรวจอยู่ระหว่างการขยายผลเส้นทางการเงิน บัญชีที่เกี่ยวข้องกับเว็บพนันดังกล่าว
