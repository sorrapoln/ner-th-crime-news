เมื่อวันที่ 27 ธ.ค. นายทวี ไกรคุปต์ พ่อของน.ส.ปารีณา ไกรคุปต์ สส.ราชบุรี พรรคพลังประชารัฐ ขับรถชนท้ายรถยนต์ ที่บริเวณห้างสรรพสินค้าเซ็นทรัลปิ่นเกล้า ถนนบรมราชชนนี ขณะกำลังเดินทางที่มารัฐสภา เพื่อแถลงข่าวกับสื่อมวลชน โดยนายทวี ตัดพ้อว่าช่วงนี้ดวงไม่ดี จึงเกิดเหตุการณ์เช่นนี้ซ้ำ อย่างไรก็ตาม เมื่อวันที่ 21 ธ.ค.ที่ผ่านมา นายทวี ได้ขับรถชนรถจักรยานยนต์ของวัยรุ่นอายุ 17 ปี ได้รับบาดเจ็บ แต่นายทวีไม่ได้จอดรถทันที จนมีพลเมืองดีที่อยู่ใกล้กับจุดเกิดเหตุถ่ายคลิปวีดีโอไว้ได้ แล้วนำไปโพสต์ในโลกโซซียลจนเกิดกระแสวิจารณ์กันกว้างขวาง
