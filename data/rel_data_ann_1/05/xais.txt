เมื่อวันที่ 12 ม.ค. พล.ต.ต.อภิรักษ์ เวชกาญจนา ผบก.ภ.จว.ลพบุรี พร้อมด้วย พ.ต.อ.พงศ์สุริยะ สุวรรณพันธ์ ผกก.สส.ภ.จว.ลพบุรี และ พ.ต.อ.รักศักดิ์ เมฆจินดา ผกก.สภ.เมืองลพบุรี ร่วมกันแถลงจับกุมยาเสพติดผิดกฎหมาย ที่บ้านเลขที่ 80/71 หมู่ที่ 2 ต.ท่าศาลา อ.เมือง จ.ลพบุรี ทั้งนี้สืบเนื่องจาก ตำรวจชุดสืบสวน กก.สส.ภ.จว.ลพบุรี และเจ้าหน้าที่ตำรวจชุดสืบสวน สภ.เมืองลพบุรี สืบทราบมาว่า ได้มีกลุ่มผู้ค้ายาเสพติดขนเอายาบ้ามาพักไว้ที่บ้านหลังดังกล่าว จึงสนธิกำลังบุกเข้าตรวจค้นจับกุม พบบุคคลอยู่ในบ้าน 4 คน พร้อมของกลางยาบ้า 5,390,000 เม็ด ยาไอซ์ 39 กก. บรรจุในกระสอบวางเรียงรายอยู่ภายในห้อง นอกจากนี้ยังพบรถกระบะ รถยนต์ ที่ใช้คนยาเสพติดด้วย เบื้องต้นนำตัวส่งพนักงานสอบสวน สภ.เมืองลพบุรี สอบสวนขยายผลเพิ่มเติม ก่อนดำเนินคดีตามกฎหมายต่อไป
