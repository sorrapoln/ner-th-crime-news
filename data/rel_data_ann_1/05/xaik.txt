9 ธ.ค.2564 จากเหตุการณ์สลด วิศวกรหนุ่ม วัย 26 ปี ก่อเหตุฆาตกรรม นางอรทัย (สงวนนามสกุล) อายุ 60 ปี ซึ่งเป็นแม่แท้ ๆ ของตนเองเสียชีวิตภายในห้องพัก ในอาคารแห่งหนึ่งย่านลุมพินี สภาพศพที่มีถุงดำ 4 ถุง รัดคอ และยังพบมีด 2 เล่ม ตกอยู่ข้างตัวผู้เสียชีวิต โดยเหตุการณ์ดังกล่าวเกิดเมื่อช่วงเย็นของวันที่ 8 ธ.ค. 2564 ที่ผ่านมา เบื้องต้น ผู้ก่อเหตุ ให้การรับสารภาพว่า เป็นผู้ลงมือฆ่าแม่ตัว ด้านพนักงานสอบสวน สน.ลุมพินี เปิดเผยว่า คดีดังกล่าว ถือเป็นเหตุการณ์ที่ค่อนข้างกระทบผู้ก่อเหตุ จากการตรวจสอบพบว่า ก่อนหน้านี้ผู้เสียชีวิต ซึ่งเป็นแม่ของ ผู้ก่อเหตุ เคยพาผู้ก่อเหตุไปรักษาตัวทางด้านจิตเวช ซึ่งขณะนี้ เจ้าหน้าที่จึงต้องส่งตัวผู้ก่อเหตุให้แพทย์ผู้เชี่ยวชาญจากโรงพยาบาลตำรวจ ตรวจสอบสภาพร่างกายและจิตใจ ของผู้ก่อเหตุอย่างละเอียดอีกครั้ง
