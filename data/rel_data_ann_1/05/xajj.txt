เมื่อเวลา 03.10 น. ที่ผ่านมา พ.ต.ท.ปัญญา เฆมพยับ สารวัตรเวรสภ.เมืองราชบุรี ได้รับแจ้งเหตุรถปิกอัพชนกับรถเทรลเล่อร์ 22 ล้อ มีผู้เสียชีวิต 4 คน ที่บริเวณจุดกลับรถถนนเพชรเกษม หน้าสำนักงานขนส่งจังหวัดราชบุรี ขาเข้ากทม. หมู่ที่ 7 ต.ท่าราบ อ.เมือง หลังรับแจ้งจึงเดินทางไปตรวจสอบที่เกิดเหตุพร้อมด้วยแพทย์เวรโรงพยาบาลราชบุรีและเจ้าหน้าที่มูลนิธิปฐมบรมราชานุสรณ์ ในที่เกิดเหตุพบรถเทรลเล่อร์ 22 ล้อ สีขาว ทะเบียน 82-6608 ราชบุรี จอดขวางอยู่กลางถนน บริเวณกลางรถเทรเล่อร์ พบรถยนต์ปิกอัพยี่ห้อ นิสสัน นาวาร่า สีดำ 4 ประตู ทะเบียน ชฟ-2105 กทม.เสียบอยู่ตรงกลางพ่วงระหว่างล้อหน้ากับล้อหลัง สภาพรถหลังคาเปิดภายในรถปิกอัพพบผู้เสียชีวิต 4 ราย เป็นชาย 2ราย หญิง 2 ราย ติดอยู่ในซากรถไม่สามารถนำออกมาได้ เจ้าหน้าที่ต้องได้ใช้เครื่องตัดถ่างออกเพื่อนำศพออกมาใช้เวลากว่า 1 ชั่วโมง ทราบชื่อผู้เสียชีวิตต่อมาคือ นางเอกรัตน์ พึ่งวังทอง อายุ 34 ปี เลขที่ 4/1 ม.3 ต.ดอนทราย อ.ปากท่อ จ.ราชบุรี นางอุทุมพร พูสี อายุ 35 ปี เลขที่ 45/2 ม.4 ต.ท่าชุมพล อ.โพธาราม จ.ราชบุรี นายกันชาติ พึ่งวังทอง ไม่ทราบอายุและที่อยู่ ส่วนอีกศพเป็นชายไม่ทราบชื่อ สภาพศพกะโหลกเปิดมันสมองไหลทั้ง 4 ศพ
