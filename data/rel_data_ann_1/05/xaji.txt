ข่าวพ่อก่อเหตุฆ่ายกครัวในปาร์ตี้วันเกิดลูกสาวคนโต ได้รับแจ้งเหตุเมื่อเวลา 21.30 น. ของวันที่ 12 ม.ค.65 ที่เกิดเหตุเป็นทาวน์เฮาส์ 2 ชั้น ในต.หนองรี อ.เมือง จ.ชลบุรี บริเวณชั้นล่างข้างโต๊ะอาหารพบศพ น.ส.มาลี อายุ 46 ปี ถูกยิงด้วยอาวุธปืนขนาด 9 มม. เข้าที่ศีรษะ 1 นัด ใกล้กันพบศพ นายเอกชัย อายุ 34 ปี ถูกยิงด้วยอาวุธปืนขนาดเดียวกันเข้าที่ศีรษะ 1 นัด และที่บริเวณราวบันไดทางขึ้นชั้น 2 พบศพ นายวินัย อายุ 52 ปี ใช้สายไฟผูกคอตัวเองเสียชีวิตติดกับลูกกรง ในที่เกิดเหตุยังพบปลอกกระสุนปืนขนาด 9 มม. จำนวน 4 ปลอก และพบอาวุธปืนแบบแม็กกาซีน ขนาด 9 มม.วางอยู่ในห้องชั้น 2 เจ้าหน้าที่จึงเก็บไว้เป็นหลักฐาน
