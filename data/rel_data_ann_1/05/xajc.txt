ตำรวจควบคุมตัว นายธนชัย แย้มเจริญ หรือ ใหญ่ ผู้ก่อเหตุยิงน.ส. วีรญาภา งามวิลัย เจ้าหน้าที่องค์การบริหารส่วนตำบลบึงชำอ้อ จ.ปทุมธานี ไปทำแผนประกอบคำรับสารภาพบริเวณจุดเกิดเหตุ ถนนวังน้อย -ธัญบุรี มุ่งหน้าธัญบุรี ใกล้กับหมู่บ้าน เลอวิลล์เล็กน้อย หมู่ที่ ต.คลองเจ็ด อ.คลองหลวง จ.ปทุมธานี หลังเจ้าหน้าที่เมียนมาควบคุมตัวได้ ขณะหลบหนีไปซ่อนตัวในบ่อนกาสิโน ที่จังหวัดเมียวดี ประเทศเมียนมา ก่อนจะนำตัวมาส่งมอบให้ตำรวจริมฝั่งแม่น้ำเมย หลังจากเจ้าหน้าที่ติดตามจับกุมนายทวีวงศ์ ทองยืน อดีตนายก อบต.พานทอง จ.ชลบุรี ผู้จ้างวาน และเพื่อนร่วมขบวนการไปได้ก่อนหน้านี้แล้ว และ นายนายธนชัย หรือใหญ่ แย้มเจริญ เป็นผู้ต้องหาที่เป็นมือปืนคนสุดท้ายที่ตามจับกุมได้ โดยนายใหญ่ให้การรับสารภาพว่า ได้รับการว่าจ้างจาก นายทวีวงศ์ จำนวน 1 แสนบาท สาเหตุที่รับงานเนื่องจากต้องการเงินไปออกรถแท๊กซี่ ทั้งที่ไม่เคยจับปืนมาก่อน แต่หลังก่อเหตุได้รับเงินเพียง 3 หมื่นบาทเท่านั้น
