เมื่อถึงที่เกิดเหตุพบ จ่าสิบเอกเรวัต เรืองช่วย อายุ 59 ปี เป็นอดีตสารวัตรทหารค่ายแห่งหนึ่ง ใน อ.ทุ่งสง จ.นครศรีธรรมราช เสียชีวิตลักษณะนั่งหงายหลังบนม้าหินอ่อน บริเวณเล้าไก่ ตรวจสอบพบถูกยิงด้วยอาวุธปืน ขนาด 9 มม. จากข้างหลังจำนวน 6 นัด กระสุนถูกลำคอและศรีษะทะลุเบ้าตาเสียชีวิต นอกจากนี้ยังพบปลอกกระสุนปืน 9 มม. 1 ปลอก และหัวกระสุน 1 หัว ตกอยู่ในที่เกิดเหตุ เจ้าหน้าที่จึงเก็บไว้เป็นหลักฐาน ภายหลังทราบคนร้าย คือ นายประมุข จิตรจันทร์ ซึ่งมีบ้านพักอยู่ติดกับที่เกิดเหตุ หลังก่อเหตุได้ขับรถจักรยานยนต์ ยี่ห้อฮอนด้า เวฟ สีแดง ทะเบียน 960 ไม่ทราบหมวดอักษรหลบหนีไป ตำรวจชุดสืบสวนอยู่ระหว่างติดตามจับกุมตัว จากการสอบถามชาวบ้านละแวกที่เกิดเหตุทราบว่า ช่วงเย็นที่ผ่านมา จ่าสิบเอกเรวัต ได้ตั้งวงดื่มเบียร์กับเพื่อนบ้านจนถึงช่วงค่ำ จากนั้นเพื่อนบ้านจึงแยกย้ายกันกลับ ส่วน จ่าสิบเอกเรวัต ยังนั่งดื่มต่ออยู่คนเดียว ต่อมา นายประมุข (ผู้ก่อเหตุ) ได้เดินถือปืนมาทางหลังบ้าน และกระหน่ำยิงมาจากข้างหลัง 6 นัด จนจ่าสิบเอกเรวัต เสียชีวิตทันทีคาเก้าอี้
