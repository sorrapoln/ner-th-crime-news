จากการสอบถามญาติ ทราบว่า มีคนถูกยิง 3 ราย ถูกญาติและกู้ภัยมูลนิธิประชาสันติสุขเหนือคลอง กู้ภัยเทศบาลตำบลเหนือคลอง นำตัวส่ง รพ.เหนือคลอง ก่อนจะถูกส่งต่อไปยัง รพ.กระบี่ ไปก่อนหน้านี้แล้ว ส่วนคนถูกยิงทั้ง 3 คน ทราบว่าเป็นพ่อ แม่ ลูก ประกอบด้วย นายฉัตรชัย อายุ 40 ปี ผู้ก่อเหตุ ถูกยิงเข้าบริเวณศีรษะ 1 นัด เสียชีวิตที่ รพ.กระบี่ รายที่ 2 น.ส.ดวงกมล อายุ 40 ปี ถูกยิงเข้าบริเวณกลางหน้าผาก อาการยังสาหัสนอนไม่รู้สึกตัวอยู่ที่ รพ.กระบี่ รายที่ 3 เป็น ด.ช.บี (นามสมมุติ) อายุ 3 ปี ถูกยิงเข้ากลางหน้าผาก เสียชีวิตที่ รพ.กระบี่ เช่นกัน
