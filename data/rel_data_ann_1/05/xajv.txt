วันนี้ (4 ม.ค.65) เวลา 18.30 น.ตร.สภ.บ้านดุงรับแจ้งมีเหตุยิงกันที่บ้านดงหวาย ต.บ้านจันทน์ อ.บ้านดุง จ.อุดรธานี หลังรับแจ้งจึงเดินทางไปที่เกิดเหตุพร้อมด้วยตร.ชุดสืบสวนทันที เมื่อไปถึงที่เกิดเหตุญาติๆ ได้นำร่างของนายพุทธา ตระการ หรือนายแดง อายุ 52 ปีขึ้นรถกู้ชีพ อบต.บ้านจันทน์รีบส่งรพ.สมเด็จพระยุพราชบ้านดุง แต่เนื่องจากถูกยิงหลายนัดและเข้าจุดสำคัญบริเวณหน้าอก ได้นำส่งต่อยังรพ.อุดรธานีทันที สำหรับผู้ก่อเหตุรายนี้ไม่ใช่ใครที่ไหน เป็นลูกเขยของนายแดงนั่นเองทราบชื่อคือนายชาติ ไม่ทราบนามสกุล หลังก่อเหตุใช้ปืนรัวยิงพ่อตาและเมียหวังให้ตายขณะนี้ได้หลบหนีไปแล้ว ต่อมานายวีระพล รักษ์เสมอวงษ์ แอ้ดมินบ้านดุงอัพเดทและเป็นเพื่อนกับผู้ก่อเหตุและตร.ชุดสืบสวนสภ.บ้านดุงได้เดินทางไปที่เกิดเหตุ พบบริเวณกำแพงบ้านมีร่องรอยถูกกระสุนจำนวนหลายสิบนัด และมีผู้ได้รับบาดเจ็บถูกยิงบริเวณราวนมด้านซ้ายและข้อมือหลายนัด หน่วยกู้ชีพอบต.บ้านจันทน์ได้รีบนำส่งรพ.อาการยังสาหัส โดยแม่ยายและเมียที่อุ้มลูกน้อยยังอยู่ในอาการตกใจไม่หาย บอกว่า นายชาติบุกเข้ามาในบ้านใช้อาวุธปืนสั้นไม่ทราบยี่ห้อยิงรัวเข้าไปในบ้าน และรัวอีกหลายนัดเข้าไปกำแพงและประตูบ้านจนเป็นรู ทุกคนตกใจมากร้องตะโกนและวิ่งหลบหนีกันชุลมุล ต่อมาตร.ชุดสืบสวนสภ.บ้านดุงพร้อมอาวุธปืนครบมือได้เดินทางมาถึงที่เกิดเหตุ แต่นายชาติได้หลบหนีไปแล้ว ตอนนี้ได้ออกติดตามนายชาติลูกเขยโหดรายนี้แล้วแต่ตอนนี้ยังไม่พบตัว
