พล.ต.ต.มนตรี เทศขัน ผบก.ป. นำกำลังจับกุม นายธนพล รงคพรรณพร อายุ 27 ปี ตามหมายจับศาลจังหวัดพัทลุง ข้อหา “มีอาวุธปืนเครื่องกระสุนปืนไว้ในครอบครอง, พกพาอาวุธปืน, หน่วงเหนี่ยวกักขัง, ข่มขืนใจผู้อื่นโดยใช้กำลังประทุษร้ายและมีหรือใช้อาวุธ, ทำร้ายร่างกายผู้อื่นเป็นเหตุให้เกิดอันตรายแก่กายหรือจิตใจและ ขู่เข็ญผู้อื่นให้เกิดความกลัว” ได้ที่บ้านพักในพื้นที่ หมู่ 2 ต.อ่าวนาง อ.เมือง จ.กระบี่ พร้อมของกลางอาวุธปืนและเครื่องกระสุนจำนวน 58 นัด ทั้งนี้เมื่อวันที่ 12 ก.ค.ที่ผ่านมา น.ส.เอ (นามสมมติ) ผู้เสียหายได้เข้าแจ้งความพนักงานสอบสวน สภ.ศรีนครินทร์ จ.พัทลุง ว่าถูก นายธนพล ผู้ต้องหา ซึ่งเป็นอดีตสามี ก่อเหตุใช้อาวุธปืนจี้ข่มขู่ให้ขึ้นรถกระบะเพื่อเดินทางไปยังพื้นที่ อ.กันตัง จ.ตรัง โดยสาเหตุที่ผู้ต้องหาก่อเหตุดังกล่าวมาจากความหึงหวง และโกรธแค้นที่อดีตภรรยาไปคบหาดูใจกับชายหนุ่มที่เคยเป็นคู่อริกันกับตนมาก่อน หลังหนีรอดมาได้ผู้เสียหายจึงเกิดความกลัว เกรงว่าจะได้รับอันตราย จึงเข้าแจ้งความ จากนั้นพนักงานสอบสวนได้รวบรวมพยานหลักฐานขออนุมัติศาลออกหมายจับไว้ กระทั่งตำรวจกองปราบปรามตามจับกุมได้ดังกล่าว
