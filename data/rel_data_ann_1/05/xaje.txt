เมื่อวันที่ 18 ธันวาคม 2564 เวลา 8.00 น. พันตำรวจโทสราวุธ มหาชัย พนักงานสอบสวน สภ.พัฒนานิคม ลพบุรี ได้รับแจ้งว่ามีเหตุยิงกันตายภายในลานจอดรถบริษัทแห่งหนึ่ง ตำบลช่องสาริกา อำเภอพัฒนานิคม จังหวัดลพบุรี ที่เกิดเหตุบริเวณข้างรั้วป้อมยามภายในบริษัท พบร่างของผู้เสียชีวิตเป็นหญิงสภาพนอนหงายสวมชุด รปภ.ถูกยิงด้วยอาวุธปืนเข้าที่บริเวณ ด้านหน้าอกและลำตัวรวม 4 นัด เสียชีวิตในจุดเกิดเหตุ นอกจากนี้ยังพบปลอกกระสุนปืนขนาด 38 มม.ตกอยู่ในที่เกิดเหตุจำนวน 5 ปลอก ทราบชื่อผู้ตายคือนางสาวชลิตตา ผากหนูดำ อายุ 22 ปี เป็นเจ้าหน้าที่ รปภ.ของบริษัทดังกล่าว ส่วนผู้ก่อเหตุทราบชื่อคือนายอนุสรณ์ สุทธิประดิษฐ์ อายุ 50 ปี เป็นอดีต รปภ.และเป็นอดีตสามีผู้ตาย หลังจากก่อเหตุได้ขับรถจักรยานยนต์ของผู้ตายหลบหนีไป ต่อมาพลตำรวจตรี อภิรักษ์ เวชกาญจนา ผู้บังคับการตำรวจภูธรจังหวัดลพบุรี พร้อมด้วยพันตำรวจเอกกริช แสงพล ผู้กำกับการ สภ.พัฒนานิคม นำกำลังเจ้าหน้าที่ตำรวจและชุดสืบสวนกองกับกับการตำรวจภูธรจังหวัดลพบุรี ออกไล่ล่าปิดล้อมพื้นที่เกิดเหตุและเส้นทางหลบหนี จนกระทั้งเวลา 10.00 น. เจ้าหน้าที่ตำรวจทราบว่าผู้ก่อเหตุได้หลบหนีเข้าไปหลบซ่อนตัวในโรงแรมแห่งหนึ่ง หมู่ที่ 6 ตำบลดีลัง อำเภอพัฒนานิคม จังหวัดลพบุรี เจ้าหน้าที่จึงได้ระดมกำลังกกว่า 20 นาย ปิดล้อมโรงแรมดังกล่าวทราบว่าคนร้ายได้หลบซ่อนตัวอยู่ในห้องพักหมายเลข 1 เจ้าหน้าที่ใช้เวลาเจรจานานกว่า 30 นาที จึงได้ตัดสินใจบุกเข้าไปภายใน พบว่าผู้ก่อเหตุได้ใช้อาวุธปืนกระบอกเดียวกันยิงตัวตายนอนหงายอยู่บนเตียงในสภาพที่บริเวณขมับขวาถูกยิงด้วยอาวุธปืนเสียชีวิต
