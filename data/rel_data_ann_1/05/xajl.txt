เมื่อเวลา 20.30 น. วันที่ 11 ม.ค.65 พ.ต.ท.สุวัฒน์ โพธิ์รี สารวัตรสอบสวน สภ.ปากคลองรังสิต ได้รับแจ้งมีอุบัติเหตุรถจักรยานยนต์ชนท้ายรถเก๋งทำให้คนขับรถจักรยานยนต์เสียชีวิตบริเวณถนนติวานนท์ (มุ่งหน้าตลาดพูลทรัพย์) หน้าวัดกุฎีทอง ม.2 ต.บางกะดี อ.เมือง จ.ปทุมธานี จึงไปที่เกิดเหตุพร้อมด้วยแพทย์นิติวิทยาศาสตร์ กระทรวงยุติธรรม และเจ้าหน้าที่มูลนิธิร่วมกตัญญู ที่เกิดเหตุพบผู้เสียชีวิต 1 ราย ทราบชื่อนายธรรมนูญ นาสุริวงษ์ อายุ 19 ปี อยู่บ้านเลขที่ 14 ม.12 ต.หนองไฮ อ.เมืองอุดรธานี จ.อุดรธานี พนักงานบริษัทภายในนิคมอุตสาหกรรมบางกะดี สภาพศพนอนเสียชีวิตอยู่กลางถนนใกล้กับรถจักรยานยนต์ยี่ห้อฮอนด้าเวฟ หมายเลขทะเบียน ลตก 523 กรุงเทพมหานคร บริเวณหน้ารถพังเสียหายจากการชนท้ายรถเก๋งยี่ห้อฮอนด้า หมายเลขทะเบียน สห 9144 กรุงเทพมหานคร ท้ายรถถูกชนได้รับความเสียหาย มีนางสาวอิศราพร เกสร อายุ 40 ปี คนขับรถเก๋งยืนรอเจ้าหน้าที่ตำรวจอยู่ในที่เกิดเหตุ
