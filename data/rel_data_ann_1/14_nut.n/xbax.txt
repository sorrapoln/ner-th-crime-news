เกิดเหตุใช้อาวุธปืนยิงกันในห้องพิจารณาของศาลจังหวัดจันทบุรี เหตุเกิดเมื่อวันที่ 12พ.ย.62 เวลา 09.15 น. ผู้ก่อเหตุคือ พล.ต.ต.ธานินทร์ จันทราทิพย์ อายุ 67 ปี และมีคู่กรณีบาดเจ็บสาหัสอีกรวม 5 ราย เจ้าหน้าที่อยู่ระหว่างช่วยเหลือนำส่งโรงพยาบาลปกเกล้า เบื้องต้นมีผู้เสียชีวิตที่โรงพยาบาล 2 คน คือ นายวิจัย สุขรมย์ และนายบัญชา ปรมีศณาภรณ์ และผู้บาดเจ็บ3คน ประกอบด้วย พล.ต.ต.ธานินทร์ ถูกเจ้าหน้าที่ตำรวจศาลยิง นางสุภาพร ปรมีคณาภรณ์ ภรรยาของนายบัญชา และนายวิชัย อุดมธนภัทร ทนายความ สาเหตุเบื้องต้น ผู้ก่อเหตุและคู่กรณีมีการฟ้องร้องทางแพ่งเกี่ยวกับที่ดินกันมานานกว่า 10 ปี ครั้งนี้มีการฟ้องทางอาญาด้วยในข้อหาฟ้องเท็จ สำหรับนายบัญชา หนึ่งในผู้เสียชีวิต เป็นอดีตสมาชิกสภาปฏิรูปประเทศ (สปช.) และอดีตสมาชิกสมาชิกสภาขับเคลื่อนการปฏิรูปประเทศ (สปท.) และอดีตทนายความคดีจำนำข้าวของ น.ส.ยิ่งลักษณ์ ชินวัตร อดีตนายกรัฐมนตรี และเป็นทนายความของบริษัท คิงเพาเวอร์สุวรรณภูมิ ด้วย
