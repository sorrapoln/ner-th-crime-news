ช่วงค่ำที่ผ่านมา (1ม.ค.2565) ร.ต.อ.เทวินทร์ ศรีพั่ว รองสวป. (สอบสวน) สน.ลาดพร้าว รับแจ้งเหตุมีผู้เสียชีวิต ภายในพาร์ตเมนต์แห่งหนึ่งย่านลาดพร้าว เขตบางกะปิ กทม. จึงแจ้งผู้บังคับบัญชา​ ก่อนเดินทางไปที่เกิดเหตุพร้อม พ.ต.ท.พัฒนพงษ์ ปัดสำราญ รองผกก.ป.สน.ลาดพร้าว แพทย์นิติเวช รพ.ตำรวจ กองพิสูจน์หลักฐาน อาสามูลนิธิป่อเต็กตึ๊ง ที่เกิดเหตุเป็นอพาร์ตเมนต์สูง 5 ชั้น บริเวณชั้น2 ภายในห้องเลขที่ 204 พบศพ น.ส.ตุ๊กตา อายุ 25 ปี สัญชาติลาว พีอาร์สาวร้านอาหารเสียชีวิตนอนอยู่บนเตียงนอน สวมชุดนอนสายเดี่ยว กางเกงขาสั้น สีชมพูอมม่วง โดยมีผ้าห่มคลุมตัวไว้ ตรวจสอบพบบาดแผล ถูกยิงด้วยอาวุธปืน ออโตเมติก ขนาด 9 มม. เข้าที่หน้าอกจำนวน 1 นัด
