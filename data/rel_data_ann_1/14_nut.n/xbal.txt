จากเหตุการณ์ที่ วัยรุ่นชาย 2 พี่น้อง อายุ 16 และ 17 ปี ถูกวัยรุ่นอีกคนไล่ทำร้ายร่างกาย และฟันจนวัยรุ่น อายุ 17 นิ้วขาดได้รับบาดเจ็บ เหตุเกิดบริเวณร้านซักผ้า 24 ชม. หมู่ 14 ต.บางบัวทอง อ.บางบัวทอง จ.นนทบุรี เมื่อวันที่ 26 พ.ย. ที่ผ่านมา ล่าสุดเมื่อเวลา 21.00 น. วันที่ 30 พ.ย. 64 พ.ต.ท.วรวุฒิ นุริตมนต์ ชุดสืบสวน สภ.บางบัวทอง พร้อมชุดสืบสวน สามารถตามจับกุมตัวได้แล้ว ทราบชื่อ นายเอ (นามสมมติ) อายุ 16 ปี ชาว จ.นนทบุรี จึงคุมตัวมาสอบสวนที่โรงพัก โดยผู้ก่อเหตุให้การรับสารภาพว่า ได้ก่อเหตุจริง สาเหตุเพราะเคยมีเรื่องทะเลาะวิวาทกันมาก่อน เมื่อขับรถจักรยานยนต์สวนทางกัน ผู้บาดเจ็บจอดรถมาท้าทาย จึงมีการทำร้ายร่างกายกันดังกล่าว ด้าน น.ส.เที่ยง (ขอสวนนามสกุล) อายุ 48 ปี แม่ผู้ก่อเหตุ เล่าว่า ตนไม่รู้เลยว่าเขาไปมีเรื่องกับใคร หลังจากดูคลิปเห็นว่าลูกชายกำลังขี่รถจักรยานยนต์เข้าบ้าน สวนทางกับคู่อริที่มากัน 2 คน หลังจากนั้นเห็นคู่อริขี่จักรยานยนต์มาจอดที่เสาไฟหน้าหมู่บ้าน ก่อนคว้าไม้จะวิ่งเข้ามาทำร้ายลูกชาย จึงชักมีดเพื่อป้องกันตัว หลังจากนั้นก็มีการไล่กวดกันไปที่ร้านซักรีด แต่มีด ของเขาตกลงที่พื้น มีวัยุร่นชายอีกคนวิ่งมาเก็บ และตามไปจะช่วยรุมลูกตน
