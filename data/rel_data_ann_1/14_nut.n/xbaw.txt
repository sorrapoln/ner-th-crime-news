เมื่อวันที่ 27 ธ.ค.64 พล.ต.ต.ภูมินทร์ พุ่มพันธุ์ม่วง ผบก.ปฏิบัติการพิเศษ (บก.ปพ.) สั่งการให้ พ.ต.อ.ชนกฤดิ พงษ์ศิริ ผกก.ต่อต้านการก่อการร้าย บก.ปพ.และ พ.ต.ท.สุริยา นาคประนม สว.กก.ต่อต้านการก่อการร้าย ฯ นำกำลังเข้าจับกุมนายกรุง อายุ 48ปี ผู้ต้องหาตามหมายจับของศาลจังหวัดชลบุรี ที่ จ.328/2557 ลงวันที่ 31 ก.ค.57 ข้อหา"พยายามฆ่าผู้อื่น" โดยสามารถจับกุมได้ภายในสนามกอล์ฟแห่งหนึ่ง ในพื้นที่ จ.ลำพูน ทั้งนี้สืบเนื่องจาก เมื่อเดือน ก.ค.2557 นายกรุง ผู้ต้องหาได้ใช้อาวุธ"ปืนลูกซอง" ก่อเหตุยิงกลุ่มวัยรุ่นจนมีผู้บาดเจ็บสาหัส แล้วหลบหนีไป ต่อมาเจ้าหน้าที่ชุดจับกุมสืบสวนจนทราบว่า ปัจจุบันผู้ต้องหารายนี้มาทำงานเป็น"แคดดี้" อยู่ที่สนามกอล์ฟแห่งหนึ่ง พื้นที่ อ.แม่ทา จ.ลำพูน จึงเข้าจับกุมไว้ดังกล่าว
