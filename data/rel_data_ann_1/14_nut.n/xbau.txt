พล.ต.ท.จิรภพ ภูริเดช ผู้บัญชาการตำรวจสอบสวนกลาง เปิดเผยถึงที่มาของปฏิบัติการครั้งนี้ โดยพบว่าสถิติการเกิดเหตุอาชญากรรมที่ผ่านมา คดีอุกฉกรรจ์ผู้ก่อเหตุมีอาวุธปืนในการลงมือ ดังนั้นจึงจำเป็นต้องเปิดปฏิบัติการเข้าตรวจค้นจับกุมแหล่งผลิตและลักลอบจำหน่ายปืนเถื่อน โดยตำรวจกำหนดเป้าหมายทั้งแหล่งผลิตอาวุธปืนสำเร็จรูป แหล่งจำหน่ายอุปกรณ์​ และอะไหล่​ ส่วนประกอบอาวุธปืน แหล่งรับจำนำอาวุธปืน รวมถึงการซื้อขายอาวุธปืนเถื่อนผ่านออนไลน์ ทั้งนี้ 6 จุดที่พบของกลางมากที่สุด ประกอบไปด้วย จ.เชียงราย กรุงเทพมหานคร นครปฐม สุพรรณบุรี และปทุมธานี ซึ่งผู้ต้องหาส่วนใหญ่ สารภาพว่า รับซื้อขายอาวุธปืน โดยที่อาวุธปืนบางส่วนลักลอบนำเข้ามาจากประเทศเพื่อนบ้าน และซื้อขายหมุนเวียนภายในประเทศ สำหรับอาวุธปืนทั้งหมด จะส่งไปตรวจสอบทางนิติวิทยาศาสตร์ เพื่อเทียบเคียงว่า เคยใช้ก่อเหตุคดีอาชญากรรมมาก่อนหรือไม่
