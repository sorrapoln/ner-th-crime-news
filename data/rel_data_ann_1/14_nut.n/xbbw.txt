เวลา 03.50 น. วันที่ 13 ก.ย. ร.ต.ท.วิโรจน์ สุชาติ พนักงานสอบสวน สน.อุดมสุข รับแจ้งมีเหตุผู้ถูกแทงร่างกายได้รับบาดเจ็บสาหัส บริเวณปั๊มน้ำมันบางจาก ถนนเฉลิมพระเกียรติ ร.9 ซอย 42 แขวงดอกไม้ เขตประเวศ กทม. หลังรับแจ้งจึงรายงานผู้บังคับบัญชาทราบ แล้วรีบเดินทางไปตรวจสอบ พร้อมเจ้าหน้าที่มูลนิธิร่วมกตัญญู ที่เกิดเหตุพบกองเลือดตกอยู่บริเวณดังกล่าวหลายจุด ส่วนผู้ได้รับบาดเจ็บ ทราบว่าพลเมืองดีนำตัวส่งรพ.สิรินธรไปก่อนหน้านี้แล้ว แต่ทนพิษบาดแผลไม่ไหวได้เสียชีวิตในเวลาต่อมา ทราบชื่อคือนายเอ (นามสมมุติ)อายุ 16 ปี ชาว จ.ร้อยเอ็ด สภาพศพสวมเสื้อสีน้ำเงินสกรีนด้านหลังขาวระบุสถาบันสถานศึกษาชัดเจน กางเกงยีนส์ขายาวสีดำ มีบาดแผลถูกแทงด้วยอาวุธมีดเข้าที่บริเวณชายโครงด้านซ้าย 2 แห่ง
