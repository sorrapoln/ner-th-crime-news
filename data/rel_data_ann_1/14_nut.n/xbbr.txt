นอกจากนี้ยังทราบว่า มีจุดเกิดเหตุเกี่ยวเนื่องอีกจุดหนึ่ง ซึ่งอยู่ห่างออกไป 3 กิโลเมตร เจ้าหน้าที่ได้เข้าไปตรวจสอบสภาพศพ นายบุญเลิศ โพธิ์ อายุ 72 ปี เจ้าของร้านขายของชำในพื้นที่ ถูก นายมานพ ใช้อาวุธปืนยิงจนเสียชีวิตคาร้าน และมีรายงานด้วยว่า ในเหตุการณ์เดียวกันนี้ นายมานพ ยังได้ยิงภรรยาตัวเองที่บ้านพัก ได้รับบาดเจ็บ แต่อาการไม่สาหัส เนื่องจากภรรยาไหวตัวปัดอาวุธปืนได้ทัน จึงทำให้กระสุนปืนไม่เข้าจุดสำคัญ สำหรับเหตุการณ์ดังกล่าว สืบเนื่องมาจาก นายมานพ เสพยาบ้าอย่างหนักจนเกิดอาการหลอน ใช้อาวุธปืนพยายามจะฆ่าภรรยาตัวเอง แต่ภรรยาสามารถปัดป้องและหลบหนีมาได้ จึงทำให้ นายมานพ คลุ้มคลั่งหนัก ขี่รถจยย.มาที่ร้านขายของชำของ นายบุญเลิศ ซึ่งมีพยานแวดล้อม ระบุว่า นายมานพ ได้มาถามหาใครคนหนึ่งกับ นายบุญเลิศ แต่พอ นายบุญเลิศ บอกว่าไม่เจอ จึงทำให้ นายมานพ ชักปืนยิงทันที
