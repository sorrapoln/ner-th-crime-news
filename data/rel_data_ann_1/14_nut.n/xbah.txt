นายวงศธร อินทร์ฉ่ำ เจ้าของบ้านเล่าว่า กำลังทำกับข้าวในช่วงเย็นอยู่หลังบ้าน ขณะที่ลูกสาวหนังดูทีวี อยู่ในห้องโถง กลางบ้านจู่ๆได้ยินเสียงดังโครมใหญ่จึงรีบออกมาดู พบรถเก๋ง ทะเบียน กข 2241 สระบุรี พุ่งทะลุกำแพงบ้านเข้ามาข้าวของภายในบ้านพังเสียหาย รถจักรยานยนต์ถูกอัดติดกับบันได้ขึ้นชั้น 2 ส่วนลูกสาวส่งเสียงร้องด้วยความตกใจ พระอนันต์ ซึ่งเป็นพระลูกวัดไพศาลีที่อยู่ฝั่งตรงข้าม สภาพศีรษะแตก พูดจาพอจะจับใจความได้ว่ากำลังขับรถออกมาจากวัดเพื่อจะไปหาหมอ แล้วเกิดมีสุนัขตัดหน้า ด้วยความตกใจแทนที่จะเหยียบเบรคดันเหยียบคันเร่งแรงขึ้นทำให้รถเสียหลักพุ่งเข้าไปในบ้านจากนั้นพระอนันต์จึงถูกนำตัวส่งโรงพยาบาลสวรรค์ประชารักษ์อาการแน่นหน้าอกเพราะกระแทกกับพวงมาลัยรถ
