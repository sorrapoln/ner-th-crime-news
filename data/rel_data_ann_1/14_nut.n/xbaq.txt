เมื่อช่วงเช้าวันนี้นายเศรษฐี เตชะบุญรักษา หรือเอส, นายกนก เข็มหนู หรืออุ้ม และ นายสุรารักษ์ ทองแท้ หรืออ๊อฟ ผู้ต้องหา ที่ก่อเหตุข่มขู่และใช้อาวุธปืนพยายามฆ่า นายโกมินทร์ วนาดอน หรือน้อย คู่อริ ที่กลางตลาดกิตติ ย่านบางแค ได้เข้ามอบตัวกับตำรวจสน.เพชรเกษมแล้ว พลตำรวจตรีโชคชัย งามวงศ์ รองผู้บัญชาการตำรวจนครบาล แถลงข่าวว่า เหตุการณ์นี้เกิดขึ้นจาก นายน้อย ผู้บาดเจ็บ มีปากเสียงกับนายอุ้ม เรื่องการจอดรถขวางทาง และใช้กำลังทำร้ายร่างกายกันเล็กน้อย หลังจากนั้นนายเอสก็ขับรถตามมา เพื่อที่จะกินข้าวกับนายอุ้ม ก็มาเห็นเหตุการณ์พอดี จึงได้เข้ามาห้ามปรามทั้งสองคน แต่ทางนายน้อยทำท่าเหมือนกับจะเข้ามาทำร้าย ก็เลยใช้อาวุธที่พกติดตัวมา ยิ่งขึ้นฟ้าเพื่อข่มขู่ และยิงลงพื้นแต่ดันไปโดนนิ้วของนายน้อย สาเหตุของคดีนี้มาจากการทะเลาะวิวาทกัน ไม่ใช่เรื่องการแสดงอิทธิพล หรือกร่างอะไร ซึ่งนายเอส ก็ประกอบอาชีพสุจริตคือรับจ้าง และไม่มีประวัติต้องโทษคดีอาญาร้ายแรง ยืนยันว่าตำรวจไม่ได้นิ่งเฉย เพราะถือว่าเป็นคดีที่อุกอาจ เร่งเข้าไปกดดันจนผู้ต้องหาทั้ง 3 คน เข้ามามอบตัว ซึ่งทุกคนยังให้การภาคเสธ และนายเอส ไม่ได้รู้จักกับนายน้อย ผู้บาดเจ็บมาก่อน แต่ที่ก่อเหตุเพราะอยากจะช่วยเพื่อน
