เมื่อเวลา 00.30 น. วันที่ 26 ธันวาคม 2564 พ.ต.ท.ไชยยณัฐ มาพงษ์ สารวัตรสอบสวน สภ.บางพลี สมุทรปราการ ได้รับแจ้งมีหญิงสาวถูกคนร้ายใช้อาวุธมีดแทงเสียชีวิต "ตีนแมวจอมโหด" เหตุเกิดบริเวณหน้าลิฟท์ชั้น 7 อาคารเมืองทองคอนโด ตึก B2 เลขที่ 164 หมู่ 7 ต.บางโฉลง อ.บางพลี จ.สมุทรปราการ หลังรับแจ้งจึงพร้อมด้วย พ.ต.อ.วิโรจน์ ตัดโส ผกก. สภ.บางพลี กำลังเจ้าหน้าที่ชุดสืบสวน และมูลนิธิร่วมกตัญญู เดินทางเข้าตรวจสอบ ที่เกิดเหตุเป็นอาคารสูง 10 ชั้นที่บริเวณหน้าลิฟท์ชั้น 7 ได้พบร่างของ น.ส.อินทุอร (สงวนนามสกุล) อายุ 23 ปี บ้านเดิมอยู่ ต.วังตะกู อ.บางมูลนาก จ.พิจิตร นอนจมกองเลือดเสียชีวิตอยู่ที่หน้าลิฟท์ โดยมีบาดแผลถูกแทงด้วยอาวุธมีดที่บริเวณต้นขาซ้ายซึ่งเป็นบาดแผลฉกรรจ์และมีเลือดไหลออกมาเป็นจำนวนมากแดงฉานเต็มพื้นซึ่งไหลนองออกมาจากห้องที่ 164 / 143 ซึ่งอยู่ห่างจากลิฟท์ประมาณ 10 เมตร และเป็นห้องพักของผู้เสียชีวิตภายในห้องมีร่องรอยการต่อสู้ จนข้าวของกระจัดกระจาย และมีเลือดไหลนองเต็มพื้นห้อง
