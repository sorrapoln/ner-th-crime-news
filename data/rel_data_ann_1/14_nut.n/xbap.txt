เจ้าหน้าที่ตำรวจ สภ.หนองขาว อ.ท่าม่วง จ.กาญจนบุรี รับแจ้งเหตุจากศูนย์วิทยุกู้ชีพขุนรัตนาวุธ มูลนิธิมิราเคิลออฟไลฟ์ประจำจังหวัดกาญจนบุรี ได้รับแจ้งเหตุไฟไหม้บ้านเรือน และ เหตุถูกยิง บริเวณ ห้วยนาคราช ซอย 8 หมู่ 2 ต.ทุ่งทอง อ.ท่าม่วง จ.กาญจนบุรี จึงรีบรุดไปที่เกิดเหตุ ที่เกิดเหตุเป็นบ้านปูนชั้นเดียวปลูกอยู่กลางไร่อ้อย หน้าบ้านพบ ผู้บาดเจ็บ 1 ราย เป็นชาย ถูกอาวุธปืนขนาด7.65 มม.ยิงเข้าบริเวณศีรษะ อาการ กระสุนเข้าที่ท้ายทอย 2 นัด ท้อง 1 นัด หมดสติ ทราบชื่อต่อมาผู้บาดเจ็บคือ นายนนท์ชัย เล็กดารา อายุ 36 ปี ที่บริเวณพื้นปูนหน้าบ้านร่องรอยการเผารถจักรยานยนต์ 3 คัน พ.ต.อ.มนตรี แตงโต ผกก.สภ.หนองขาว จากการสืบสวนเบื้องต้นทราบว่า เมื่อคืนก่อนเกิดเหตุ ผู้ตายได้ไปดื่มกินที่บ้านเพื่อนที่ ต.ท่าล้อ อ.ท่าม่วง จ.กาญจนบุรี กลับมาบ้านประมาณ 05.00 น. ต่อมาเวลา 07.00 น. มีรถยนต์เก๋งสีดำ 1 คัน ขับเข้าบ้านคนเจ็บ แล้ว เผารถ จยย.หน้าบ้าน พร้อมใช้อาวุธปืนยิงแล้วขับหนีไป ตอนนี้ให้ตำรวจสืบสวน สภ.หนองขาวลงพื้นที่ขยายผลติดตามคนร้ายรายนี้แล้ว
