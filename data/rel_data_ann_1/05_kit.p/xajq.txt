ตำรวจ สภ.เมืองปัตตานี พร้อมเจ้าหน้าที่พิทักษ์ภัยปัตตานี ไปตรวจสอบที่คลองบริเวณซอย 2 ถนนหลังวัง ตำบลจะบังติกอ อำเภอเมือง จังหวัดปัตตานี หลังได้รับแจ้งจากชาวบ้านว่า พบศพชายนิรนามลอยมาติดใต้ท้องเรือไฟเบอร์ เมื่อเจ้าหน้าที่นำร่างขึ้นมา พบว่าสภาพศพเริ่มขึ้นอืด คาดว่าเสียชีวิตมาแล้วไม่ต่ำกว่า 3 วัน และมีบาดแผลคล้ายถูกของมีคมฟันบริเวณลำคอ ตรวจสอบในกระเป๋ากางเกง พบบัตรประจำตัวประชาชนที่ถ่ายเอกสารไว้ ทราบชื่อ คือ นายมูหมัดซัมซูรี ยะโกะ อายุประมาน 33 ปี ชาวบ้านตำบลบานา อำเภอเมืองปัตตานี จึงประสานญาติมารับตัว
