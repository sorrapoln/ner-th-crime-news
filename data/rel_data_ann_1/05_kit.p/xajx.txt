สืบเนื่องจากเมื่อวันที่ 25 ธ.ค. 2564 เวลา 23.20 น.ผู้ต้องหาลงมือก่อเหตุใช้มีดแทง สาวอายุ 23 ปี ในห้องพักชั้น 7 ในคอนโดฯ หลังจากถูกเค้นสอบอย่างหนัก แต่เจ้าตัวยังคงให้การภาคเสธในตอนแรก สุดท้ายยอมรับสารภาพเพราะจำนนด้วยหลักฐานจากนิติวิทยาศาสตร์ว่า วันเกิดเหตุลงมาซื้อเบียร์ที่หน้าคอนโดฯ จากนั้นเดินขึ้นลิฟต์ไปที่ชั้น 3 ซึ่งเป็นห้องพัก แต่ผู้ต้องหาไม่ได้เข้าห้องพักเดินมาเปลี่ยนเสื้อที่บันไดหนีไฟแล้วขึ้นไปนั่งดื่มเบียร์ที่บันได้หนีไฟกลางคอนโดฯ ของชั้น 7 จนกระทั่งดื่มเบียร์หมดขวดจึงเดินไปหมุนลูกบิดที่ห้องผู้เสียหาและเป็นจังหวะที่ลูกบิดไม่ได้ล็อก ผู้ต้องหารายนี้อ้างว่าแง้มเปิดมองเห็นกระเป๋าของผู้เสียหายวางไว้บนที่นอน จึงตั้งใจจะเข้าไปเอากระเป๋า แต่จังหวะนั้นผู้เสียหายกลับมาที่ห้องพอดี ผู้ต้องหาจึงไปหลบซ่อนตัวในห้องน้ำ รอจนผู้เสียหายรับประทานก๋วยเตี๋ยวที่ซื้อมาเสร็จจึงตั้งใจออกมาเพื่อหยิบกระเป๋าแล้ววิ่งออกมา แต่ผู้เสียหายร้องจึงเอามือปิดปาก และเกิดการต่อสู้กัน จึงนำมีดที่เตรียมมาและถือข่มขู่ผู้เสียหายไว้ในขณะต่อสู้ แทงเข้าที่หน้าขาของผู้เสียหาย จากนั้นจึงหลบหนีทางบันไดหนีไฟ จนไปถอดเสื้อและทิ้งปลอกมีดที่ห้องว่างชั้น 5 จากนั้นกลับเข้ามาที่ห้องพักหมายเลข 9 ของชั้น 3 ซึ่งเป็นห้องพักของตนเอง ซึ่งพักอาศัยทั้งหมด 4 คน คือมารดา ภรรยา และลูกน้อยที่เพิ่งคลอดได้เพียงสิบกว่าวัน ขณะนั้นทุกคนหลับหมดแล้ว ตนเองจึงไปชำระล้างคราบเลือด และอาบน้ำ ทำเหมือนไม่มีอะไรเกิดขึ้น จนกระทั่งมีตำรวจมาเคาะเรียก ถ่ายรูป และทำประวัติไว้ จากนั้นพอเช้าก็รีบออกไปทำงานตามปกติ จนกระทั่งมาถูกจับกุม
