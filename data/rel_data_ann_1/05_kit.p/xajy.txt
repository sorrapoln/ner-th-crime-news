วันที่ 7 ม.ค.2565 เจ้าหน้าที่ตำรวจ สภ.เหนือคลอง รับแจ้งเหตุมีคนยิงกันภายในบ้านพักหลังหนึ่ง ต.โคกยาง อ.เหนือคลอง จ.กระบี่ มีผู้บาดเจ็บหลายราย หลังรับแจ้งจึงรุดไปตรวจสอบพร้อมตำรวจพิสูจน์หลักฐาน และเจ้าหน้าที่จากหน่วยงานที่เกี่ยวข้อง ที่เกิดเหตุภายในบ้านพบ นายฉัตรชัย (ขอสงวนนามสกุล) อายุ 40 ปี ก่อเหตุใช้ปืนยิงลูกชายวัย 3 ขวบ เสียชีวิต แล้วยิง น.ส.ดวงกมล (ขอสงวนนามสกุล) อายุ 40 ปี ภรรยาได้รับบาดเจ็บสาหัส ก่อนจะจบชีวิตตามในห้องนอน แต่โชคดีลูกชายวัย 12 ที่อยู่ในบ้านตอนเกิดเหตุรอด เบื้องต้นตำรวจยังไม่ทราบสาเหตุแน่ชัด รอสอบสวนพยานและญาติอย่างละเอียดอีกครั้ง
