ตำรวจฝ่ายสืบสวน สน.ทองหล่อ จับกุมตัวนายประวุฒิ อายุ 33 ปี ผู้ต้องหาวิ่งราวทรัพย์ชาวต่างชาติ พร้อมของกลางหมวกกันน็อกแบบครึ่งใบ เสื้อยืดแขนยาวสีเทา กางเกงยีนส์ขายาวสีน้ำเงิน กระเป๋าสะพายข้างสีดำ และรถจักรยานยนต์ โดยสามารถจับกุมได้บริเวณห้องพักย่านคลองเตย สืบเนื่องจากเมื่อวันที่ 14 ธันวาคม 64 เวลาประมาณ 02.15 น. ตำรวจ สน.ทองหล่อ ได้รับแจ้งมีคนร้ายเป็นชายขี่รถจักรยานยนต์ก่อเหตุวิ่งราวทรัพย์นักท่องเที่ยวสาวชาวฟิลิปปินส์ บริเวณหน้าโรงแรม กลางซอยสุขุมวิท 20 โดยได้ทรัพย์สินเป็นกระเป๋าสะพายสีดำ ภายในมีเงินสด 1,500 บาท โทรศัพท์ไอโฟน 1 เครื่อง กุญแจห้องพัก และบัตรเครดิตร 1 ใบ ก่อนหลบหนีไป
