เพจโฆษกกองทัพเรือ เผยแพร่วีรกรรม จ่าเอก อริย น้อยมี จ่าพยาบาล สังกัดเรือหลวงท่าดินแดง กองเรือทุ่นระเบิด กองเรือยุทธการ เข้าช่วย หญิงเคราะห์ร้าย ซึ่งถูกคนร้ายปล้นชิงทองและทำร้ายร่างกายจนได้รับบาดเจ็บ ขณะข้ามสะพานลอย บริเวณหน้าโรงพยาบาลสมเด็จพระปิ่นเกล้ากรมแพทย์ทหารเรือ แขวงบุคคโล เขตธนบุรี กรุงเทพ ฯ เหตุเกิดเมื่อวันที่ 6 มิ.ย. ที่ผ่านมา ขณะเดียวกัน จ่าเอก อริย ยังได้เข้าควบคุมตัวผู้ต้องหาไว้ได้ทันท่วงที พร้อมทั้งประสานศูนย์กู้ชีพ โรงพยาบาลสมเด็จพระปิ่นเกล้า กรมแพทย์ ปฐมพยาบาล หญิงเคราะห์ร้ายในเบื้องต้นและส่งเข้ารับการรักษาที่โรงพยาบาล สมเด็จพระปิ่นเกล้าได้อย่างทันท่วงที
