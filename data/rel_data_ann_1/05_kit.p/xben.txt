เมื่อเวลา 11.00 น. พ.ต.อ.วุฒิพงษ์ เย็นจิตต์ รอง ผบก.ภ.จว.กาญจนบุรี พร้อม พ.ต.อ.มนตรี แตงโต ผกก.สภ.หนองขาว ร.ต.อ.ชาญวิทย์ ดาวเรือง รองสารวัตร (สอบสวน) สภ.หนองขาว ร่วมประชุมเพื่อตรวจสอบสำนวนการสอบสวนคดี นายรุ่งเจริญ จรุมเครือ หรือ "นก ท่าล้อ" อายุ 51 ปี ผู้ต้องหา ก่อเหตุยิง นายนนท์ชัย เล็กดารา อายุ 36 ปี ที่บ้านเลขที่ 92/1 บ้านห้วยนาคราช ซอย 8 หมู่ 2 ต.ทุ่งทอง อ.ท่าม่วง จ.กาญจนบุรี โดยล่าสุดเมื่อคืนนี้ นายนนท์ชัยได้เสียชีวิตที่ รพ.พหลพลพยุหเสนา แล้ว พนักงานสอบสวนได้แจ้งเพิ่มจากข้อหาพยายามฆ่าโดยไตร่ตรองไว้ก่อน เป็น ข้อหาฆ่าคนตายโดยไตร่ตรองไว้ก่อน ต่อมาเวลา 13.00 น. พ.ต.อ.วุฒิพงษ์ เย็นจิตต์ รอง ผบก.ภ.จว.กาญจนบุรี พร้อม พ.ต.อ.มนตรี แตงโต ผกก.สภ.หนองขาว นำตัว นายรุ่งเจริญ หรือ "นก ท่าล้อ" ไปทำแผนประกอบคำรับสารภาพ 7 จุด ตั้งแต่ขับรถเก๋งเข้าไปจอดหน้าบ้านของผู้ตายพร้อมกลับหัวรถรอไว้ จากนั้นหยิบแกลลอนใส่น้ำมันราดใส่รถจักยานยนต์ 3 คันแล้วจุดไฟเผารถก่อน ตามเผาหน้าบ้านแล้ว จนถึงชักปืนยิงใส่ โดย นก ท่าล้อ ให้ความร่วมมือระหว่างทำแผน
