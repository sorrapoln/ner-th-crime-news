จากกรณีลูกเขยโหดยิงพ่อตาหวิดดับ เหตุเกิดที่บ้านเลขที่ 398 หมู่ 11 บ้านดงหวาย ต.บ้านจันทน์ อ.บ้านดุง จ.อุดรธานี เหตุเกิดเมื่อเวลา 18.30 น. ของวันที่ 4 ม.ค.65 ที่ผ่านมา เป็นเหตุให้นายพุทธา ตระการ อายุ 57 ปี หรือนายแดง พ่อตาถูกลูกเขยยิงหลายนัดเข้าบริเวณราวนมด้านซ้าย ลำตัวและข้อมือขวาบาดเจ็บสาหัส ถูกนำส่งไปรักษาที่ รพ.อุดรธานี ล่าสุดอาการปลอดภัยแล้ว หลังก่อเหตุนายศิริชัย แก้วหลักคำ อายุ 37 ปี หรือ “ไอ้ชาติ” ลูกเขยโหดได้หลบหนีไป เมื่อเวลา 09.00 น. วันที่ 5 มกราคม 2565 พ.ต.ท.ฉัตรชัย ใจไว สว.สส.สภ.บ้านดุง นำกำลังเข้าจับกุม นายศิริชัย แก้วหลักคำ อายุ 37 ปี หรือ “ไอ้ชาติ” ลูกเขยปืนโหด ใช้อาวุธปืนยิงพ่อตา คือนายพุทธา ตระการ อายุ 57 ปี หลายนัดเข้าบริเวณราวนมด้านซ้าย ลำตัวและข้อมือขวาบาดเจ็บสาหัส ที่บ้านเลขที่ 398 หมู่ 11 บ้านดงหวาย ต.บ้านจันทน์ อ.บ้านดุง จ.อุดรธานี เหตุเกิดเมื่อเวลา 18.30 น. วันที่ 4 ม.ค.65 ที่ผ่านมา ถูกนำส่งไปรักษาที่ รพ.อุดรธานี ขณะหลบอยู่กระท่อมริมห้วยในหมู่บ้าน ส่วนปืนบีบีกันดัดแปลง ขนาด .380 ใช้ก่อเหตุหาไม่พบ โดยนายศิริชัยอ้างว่าทำหล่นหาย เบื้องต้นแจ้งข้อหา 4 คือ พยายามฆ่า, มีอาวุธปืนโดยไม่ได้รับอนุญาต, ยิงปืนในที่สาธารณะ, เสพยาเสพติดให้โทษประเภท 1 (ยาบ้า) โดยในวันพรุ่งนี้ (6 ม.ค.65) เวลา 10.00 น. พล.ต.ต.พิษณุ อุณหเสรี ผบก.ตร.ภูธร จ.อุดรธานี จะนำตัวผู้ต้องหาไปทำแผนประกอบคำรับสารภาพที่บ้านที่เกิดเหตุด้วย
