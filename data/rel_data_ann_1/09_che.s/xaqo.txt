เมื่อกลางดึกวันที่ 25 ธันวาคม 2564 ที่ผ่านมา มีกล้องวงจรปิดจากร้านขายของชำแห่งหนึ่งในอำเภอแกลง จังหวัดระยอง ถูกเผยแพร่กระจายออกไปในโลกโซเชียล เป็นภาพชายเมาสุรารูปร่างผอมเดินโวยวายกลางถนน และหาเรื่องประชาชนที่เดินอยู่บริเวณนั้น โดยช่วงนั้นมีชายอีกหนึ่งคนที่เป็นลูกค้าร้าน เดินเข้ามา ซื้อของ จู่ๆชายหนุ่มเมาสุราก็เข้าไปกอดคอลากลูกค้าร้านของชำเหมือนเพื่อนสนิทแล้วชักปืนออกมากราดยิงใส่รถที่สัญจรไปมาทั้งรถยนต์และจักรยานยนต์จนได้รับความเสียหาย ด้านลูกค้าร้านของชำตกใจจึงรีบวิ่งหนีเข้าไปหลบในร้าน ทันใดนั้นชายเมาสุราเห็นจึงรีบหันมายิงใส่ลูกค้าร้านของชำคนดังกล่าวจนหมดแม็ก แล้วยังเปลี่ยนแม็กพร้อมส่ายก้นไปมา และยิงกราดเข้าไปในร้านขายของชำอย่างต่อเนื่อง หลังก่อเหตุชายเมาสุราคนดังกล่าวจึงหลบหนีไป
