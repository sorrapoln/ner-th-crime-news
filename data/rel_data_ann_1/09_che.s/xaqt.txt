น.ส.มยุรี หรือ น้องหลิว ยอดพะเนา อายุ 19 ปี พนักงานโรงงานที่นิคมอุตสาหกรรม 304 อ.ศรีมหาโพธิ จ.ปราจีนบุรี หายตัวไปเมื่อปี 2555 ก่อนที่ทางครอบครัวจะเข้ามาขอความช่วยเหลือกับเจ้าหน้าที่ มูลนิธิกระจกเงา จนกระทั่งเดือน พ.ค. ปีเดียวกัน พบศพหญิงนิรนามสภาพเน่าอืด ใบหน้าเปลี่ยนรูป ไม่มีเอกสารติดตัว ถูกยิงหลายจุด ที่ไร่อ้อย หมู่ 13 ต.ท่าเกวียน อ.วัฒนานคร จ.สระแก้ว ก่อนที่อีก 8 ปีต่อมา ผลตรวจดีเอ็นเอก็ยืนยันว่าตรงกับมารดาของน้องหลิว หลังจากนั้น เจ้าหน้าที่ตำรวจก็ ตั้งข้อสงสัยไปที่นายจุมพล สุภาพงษ์ อายุ 56 ปี ผอ.โรงเรียนแห่งหนึ่ง ผู้เคยคบกับน้องหลิว และมีปัญหาทะเลาะกัน ก่อนจะเก็บรวบรวมพยานหลักฐาน และยื่นต่อศาลเพื่อขออนุมัติหมายจับ
