เมื่อวันที่ 8 ธ.ค.62 ผู้สื่อข่าวได้รับการเปิดเผยจาก พ.ต.อ.สุพล แสงทอง ผกก. สภ.พนมสารคาม จ.ฉะเชิงเทรา ว่าเมื่อเวลา 01.00 น. ที่ผ่านมา ร.ต.อ.สุรพิสิฐ ไหมงำ สารวัตรเวรสอบสวน สภ.พนมสารคาม จ.ฉะเชิงเทรา ได้รับแจ้งว่ามีหญิงสาววัย 27 ปี ถูกกระสุนปืนปริศนายิงทะลุเข้ามายังภายในรถตู้โดยสาร โดยกระสุนได้พุ่งเข้าที่ชายโครงขวาของหญิงรายนี้ได้รับบาดเจ็บสาหัส จากนั้นได้ถูกนำตัวส่งเข้ามาทำการรักษายังที่ห้องฉุกเฉิน โรงพยาบาลพนมสารคาม จ.ฉะเชิงเทรา และได้เสียชีวิตลงเมื่อเวลา 01.25 น. จึงได้เดินทางไปสอบสวนจนทราบว่า หญิงสาวรายดังกล่าว เป็นชาว ต.หนองไทร อ.นางรอง จ.บุรีรัมย์ ถูกยิงเข้าที่บริเวณชายโครงด้านขวา หัวกระสุนเข้าไปทำลายอวัยวะภายในท้องจนทำให้เสียชีวิต
