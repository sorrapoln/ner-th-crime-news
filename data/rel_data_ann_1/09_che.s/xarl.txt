เมื่อเวลา 13.30 น วันที่ 19 พฤศจิกายน 2564 เจ้าหน้าที่ตำรวจสภ.บางศรีเมือง ได้รับแจ้งยิงกันเสียชีวิตภายในปั๊มบางจาก ถนนรัตนาธิเบศร์ อำเภอเมือง จังหวัดนนทบุรี บริเวณหน้าห้องน้ำ พบรถโตโยต้า รุ่นคัมรี่ สีบรอนซ์เงิน ทะเบียน กทม. บริเวณด้านคนขับ พบหญิง นางสาวดนัยพร อายุ 22 ปี เป็นนักศึกษามหาวิทยาลัย ย่านบางบัว ชั้นปีที่ 4 ถูกปืนดัดแปลงแบงค์กันยิง 3 นัด บริเวณใต้ราวนมด้านซ้ายจำนวน 2 นัด บริเวณสะโพกด้านซ้าย ทะลุหลังเสียชีวิตคาที่ ภายในรถพบปลอกกระสุน ปืน .380 ตกอยู่ 3 ปลอก จากการสอบสวนทราบว่า นายกิตติภูมิ ศิริวัฒน์ อายุ 64 ปีผู้ก่อเหตุ ได้ขับรถมากลับนางสาวดนัยพร อายุ 21 ปี เพื่อจะมาแวะเข้าห้องน้ำในปั๊มน้ำมันดังกล่าวแล้วเกิดมีปากเสียงกัน เนื่องจากฝ่ายชายหึงหวง และระแคะระคายว่าฝ่ายหญิงมีคนอื่นและคบซ้อน จึงได้ใช้อาวุธปืนยิงเสียชีวิตดังกล่าว
