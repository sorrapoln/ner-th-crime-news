เมื่อเวลา 11.00 น.วันที่ 18 ม.ค.65 ผู้สื่อข่าวรายงานว่า เมื่อเวลา 03.00 น. ที่ผ่านมา ร.ต.อ.เอกโกวิทย์ ศรีนิลทา รอง สว.สอบสวน สภ.บางบัวทอง จ.นนทบุรี ได้รับแจ้งเหตุยิงกันมีผู้เสียชีวิตเป็นชายหนึ่งราย เหตุเกิดภายในหมู่บ้านบุษกร-รัตติยา บ้านเลขที่ 333/235 หมู่2 ซอย11 ต.โสนลอย จ.นนทบุรี จึงพร้อมด้วย พ.ต.อ.พฤฒ จำรูญศาสตร์ ผกก. พ.ต.ท.นเรนทร วีระ รอง ผกก.สส. พ.ต.ต.ศุภกร แสงจันทร์ สว.สส. พร้อมประสานแพทย์จากสถาบันนิติวิทยาศาสตร์ อาสาสมัครมูลนิธิร่วมกตัญญ รุดตรวจสอบ ที่เกิดเหตุเป็นบ้านทาวน์เฮ้าส์ 2 ชั้น ที่หน้าบ้านมีโต๊ะหินอ่อน 1 ตัว ขณะเดียวกันยังพบคราบเลือดกระจัดกระจายอยู่เต็มพื้น ส่วนผู้บาดเจ็บถูกอาวุธปืนปากกา ขนาด.38 ยิงเข้าที่บริเวณขมับด้าน ขวา กระสุนฝังใน เจ้าหน้าที่กู้ภัยนำส่งโรงพยาบาลบางบัวทอง แต่ทนพิษบาดแผลไม่ไหว เสียชีวิตในเวลาต่อมา ทราบชื่อคือนายวราวุธ คำลือชัย หรือโด้ อายุ 16 ปี
