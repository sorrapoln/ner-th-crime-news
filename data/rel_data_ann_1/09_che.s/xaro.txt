ส่วนรถยนต์ของผู้ต้องหา ตำรวจเคลื่อนย้าย นำจอดที่ สน.ท่าเรือ และตรวจค้นภายในรถ เบื้องต้นไม่พบยาเสพติด ส่วนผู้ต้องหาที่หลบหนีไปจะดำเนินการออกหมายจับตามขั้นตอนทางกฎหมาย สำหรับรถยนต์ของประชาชนที่ได้รับความเสียหาย เฉพาะในพื้นที่ สน.ท่าเรือ มีประมาณ 4 คัน ส่วนในพื้นที่อื่นพบว่า มีรถที่ได้รับความเสียหายจากการถูกผู้ต้องหาขับขี่รถเฉี่ยวชนเช่นกัน ขณะนี้ยังไม่มีจำนวนที่แน่ชัด เบื้องต้นคาดว่า มีประมาณ 10 คัน ผู้เสียหายสามารถลงบันทึกประจำวันหรือแจ้งความได้ที่ สน. ท้องที่เกิดเหตุ
