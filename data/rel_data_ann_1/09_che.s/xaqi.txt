เมื่อเวลา 04.00 น. วันที่ 16 พ.ย.62 ผู้สื่อข่าวรายงานว่า บริเวณถนนหลักหก ต.หลักหก อ.เมืองปทุม จ.ปทุมธานี เกิดเหตุรถยนต์ยี่ห้อปอร์เช่ หมายเลขทะเบียน ษณ 86 กทม. ข้ามเลนไปชนรถจักรยานยนต์ ยี่ห้อ Honda รีย์เบล ป้ายแดง จนทำให้นายวริศ ศรีลาชัยมณีกุล อายุ 31 ผู้ขับขี่รถจักรยานยนต์ได้รับบาดเจ็บสาหัส แขนหักผิดรูปขาขาด และนางสาวอันธิกา ทูลไธสง อายุ24 คนซ้อนท้ายรถจักรยานยนต์บาดเจ็บสาหัสที่ศีรษะและเสียชีวิตในเวลาต่อมา นายณัฐวุฒิ (สงวนนามสกุล) ชาวบ้านผู้เห็นเหตุการณ์เล่าว่า เมื่อเวลาประมาณ 04.00 น. ตนเองได้ยินเสียงดังสนั่นหวั่นไหว อยู่บริเวณหน้าบ้าน จึงวิ่งออกมาดูพบรถจักรยานยนต์จอดล้มอยู่ริมทางใกล้รถจักรยานยนต์มีผู้หญิงกับผู้ชายนอนอยู่ 2 คน ผู้ชายนอนร้องขอความช่วยเหลือ อยู่ส่วนผู้หญิงนอนนิ่งไม่ได้สติ ห่างกันประมาณ 20 เมตร พบรถเก๋งปอร์เช่จอดนิ่งล้อรถหลุดออกจากรถไปไกลหลายเมตร สภาพด้านหน้าขวามีรอยชน
