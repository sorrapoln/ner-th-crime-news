(15 พ.ค.64) เมื่อเวลา 16.00 น. ร.ต.อ.เจษฎากรณ์ กะพี้โสม รอง สว.สอบสวน สภ.เพ็ญ จ.อุดรธานี ได้รับแจ้งเกิดเหตุสามี ใช้อาวุธมีดแทงภรรยาได้รับบาดเจ็บสาหัส ภายในห้องนอนบริเวณบ้าน ม.7 บ.กิ่ว ต.นาพู่ อ.เพ็ญ ขณะที่รถกู้ชีพ อบต.นาพู่ นำตัวส่งห้องฉุกเฉินช่วยเหลือชีวิตที่ รพ.เพ็ญ แต่ผู้บาดเจ็บเสียชีวิตในเวลาต่อมา ทราบชื่อภายหลัง คือ น.ส.อารีญา หรือ น้องแบม อายุ 20 ปี ถูกอาวุธมีดแทงบริเวณใต้ราวนมด้านซ้ายตัดขั้วหัวใจทะลุด้านหลัง ส่วนผู้ก่อเหตุคือ นายชัยวัฒน์ อายุ 26 ปี หรือ แม็กกี้ สามีผู้ตาย หลังก่อเหตุได้ขี่รถจักรยานยนต์ยี่ห้อฮอนด้า MSX สีเขียวไม่ติดแผ่นป้ายหลบหนีไป จึงออกไปตรวจสอบพร้อมด้วย พ.ต.อ.ชลิต ศรีหานู ผกก.สภ.เพ็ญ พ.ต.ท.ดิษฐวัฒน์ ภาวรสินพงค์ รอง ผกก.สภ.เพ็ญ พร้อมตำรวจชุดสืบสวน ตำรวจป้องกันและปราบปราม ประสานตำรวจพิสูจน์หลักฐาน รุดตรวจสอบและเก็บหลักฐานในที่เกิดเหตุ โดยมีญาติผู้ตาย ญาติผู้ก่อเหตุ และชาวบ้านมายืนมุงดูกันจำนวนมาก
