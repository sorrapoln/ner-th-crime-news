จากกรณีมีกลุ่มวัยรุ่นซ้อนรถจักรยานยนต์กันมาใช้อาวุธปืนยิงถล่มคู่อริที่บ้านพักเลขที่ 86 ม.9 ซอยเปรมฤทัย 15 ต.สำโรง อ.พระประแดง จ.สมุทรปราการ ทำให้นายเอก นามสมมุติ อายุ 17 ปี ได้รับบาดเจ็บที่ถูกอาวุธปืนยิงเข้าที่ขาข้างซ้าย โดยนายเอกเล่าให้ฟังว่า เมื่อช่วงเวลา ตี 4 ของเช้าวันนี้ได้มีกลุ่มวัยรุ่นขับขี่รถจักรยานยนต์ซ้อนท้ายกันเข้ามาภายในซอยด้วยกันหลายคัน มาจอดที่หน้าบ้านตนก่อนที่จะใช้อาวุธปืนยิงเข้าไปในบ้านตนหลายนัดกระสุนทะลุประตูบ้านเข้ามาถูกที่ต้นขา และพากันขี่รถจักรยานยนต์หลบหนี ก่อนที่ญาติจะพาตนมารักษาที่โรงพยาบาลดังกล่าว ล่าสุดเมื่อวันที่ 19 ม.ค.65 พ.ต.อ.โชติวัฒน์ เหลืองวิลัย รอง ผบก.ภ.จว.สมุทรปราการ พร้อมด้วย พ.ต.อ.จักรพงษ์ นุชผดุง ผกก.สภ.สำโรงใต้ เปิดเผยว่าจากเหตุการณ์ดังกล่าว ได้จับกุมขาโจ๋ ครบแก๊งค์รวม 6 คนพร้อมของกลางเป็นอาวุธปืนและมีดดาบครบมือ โดยก่อนเกิดเหตุกลุ่มวัยรุ่นได้ยกพวกซ้อนรถจักรยานยนต์กันมารวม 3 คัน 6 คน และได้ชักปืนพกยิงใส่เข้าไปในบ้านพักซึ่งมีกลุ่มวัยรุ่นคู้อรินั่งรวมกันอยู่ หลังเกิดเหตุยังพยามถีบประตูบ้านพักเพื่อบุกเข้าไปภายในบ้านแต่เปิดประตูไม่ได้จึงพากันขี่รถหลบหนี
