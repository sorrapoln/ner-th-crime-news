พล.ต.อ.ดำรงศักดิ์ ย้ำว่า ช่วงนี้มีการแข่งขันฟุตบอลยูโร 2020 โดยนายกฯ ได้กำชับไม่ให้มีการเล่นการพนัน โดยเฉพาะการทายผลแข่งขันฟุตบอล รวมถึงการทายผลทางออนไลน์ด้วย ซึ่งตำรวจจะกวดขันจับกุมผู้ที่ฝ่าฝืนอย่างเด็ดขาด นอกจากนี้ ยังมีกลุ่มผู้เสียหายที่ถูกหลอกให้ร่วมลงทุนแชร์ออนไลน์ ในชื่อกลุ่มบ้านปีใหม่ ซึ่งมีมูลค่าความเสียหายมากกว่า 100 ล้านบาท รวมไปถึงผู้เสียหายในคดีที่ถูกนำรูปโปรไฟล์ในทวิตเตอร์ ไปสวมรอยหลอกค้าประเวณี และผู้เสียหายถูกหลอกในคดีโรแมนซ์สแกมและเงินดำ ความเสียหายกว่า 16 ล้านบาท
