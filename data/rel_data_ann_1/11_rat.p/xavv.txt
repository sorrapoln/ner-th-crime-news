พ.ต.อ.คมกฤษณ์ เปิดเผยข้อมูลผู้ต้องสงสัยด้วยว่า ขณะนี้ควบคุมตัวชายคนหนึ่ง ซึ่งรับสารภาพว่าเป็นผู้ลงมือก่อเหตุฆาตกรรม แต่ยังไม่ได้สอบสวนโดยละเอียด เนื่องจากผู้ก่อเหตุถูกคนในชุมชนรุมทำร้ายร่างกาย หลังรู้ว่าเป็นคนลงมือฆาตกรรมผู้เสียชีวิต ระหว่างรอผู้ก่อเหตุออกจากโรงพยาบาล ตำรวจได้เชิญครอบครัวผู้เสียชีวิตเข้าให้ปากคำกับพนักงานสอบสวน ขณะเดียวกันตำรวจสืบสวนอยู่ระหว่างตรวจสอบข้อมูลเพิ่มเติมว่ามีผู้อื่นเกี่ยวข้องหรือรู้เห็นกับเหตุการณ์ที่เกิดเหตุขึ้นหรือไม่ ซึ่งขณะนี้ยังยืนยันไม่ได้ว่าผู้ก่อเหตุลงมือฆ่าผู้เสียชีวิตที่บึงป่ากก หรือลงมือในสถานที่อื่นก่อนจะย้ายศพมาทิ้งที่บริเวณดังกล่าว ขณะที่พี่สะใภ้ของผู้เสียชีวิต ซึ่งพักอาศัยอยู่ด้วยกันให้ข้อมูลกับผู้สื่อข่าวว่า ช่วงเวลา 04.00 น. ของวันที่ 12 ก.ย.ที่ผ่านมา นายณัฐพงศ์ ผู้ก่อเหตุ ซึ่งเป็นเพื่อนกับสามีผู้เสียชีวิต ได้เข้ามาหาที่บ้านพักในซอยสุวินทวงศ์ 22 พร้อมอ้างว่าสามีผู้เสียชีวิตดื่มสุรา เมาไม่ได้สติอยู่ที่ปั้มน้ำมัน ใกล้ซอยสุวินทวงศ์ 24 ให้ไปช่วยพาตัวกลับบ้าน ซึ่งผู้เสียชีวิตได้ซ้อนท้ายไปกับนายณัฐพงศ์
