ภายใต้การอำนวยการของ พ.ต.อ.โชคดี ศรีเมือง ผกก.สภ.ท่าศาลา จ.นครศรีธรรมราช เปิดเผยว่า เมื่อกลางดึกที่ผ่านมา(26ธค.) ได้สั่งการให้ พ.ต.ท.นรากร เอียดช่วย รอง ผกก.ป.สภ.ท่าศาลา จ.นครศรีธรรมราช พร้อมกำลังตำรวจชุดสายตรวจฝ่ายป้องกันปราบปราม ไปตรวจสอบที่บริเวณริมถนนหัวสะพานคลองฆ่าสัตว์ บ้านในไร่ หมู่ 13 ต.ท่าศาลา เนื่องจากสืบทราบว่าจะมีการส่งมอบยาเสพติดจำนวนมากที่บริเวณดังกล่าว ปรากฏว่าเมื่อกำลังตำรวจไปดักซุ่มอยู่นาน ก็พบชาย 2 คนมาจอดรถจยย.ส่งมอบยาเสพติดกันด้วยท่าทางมีพิรุธ พ.ต.ท.นรากร จึงสั่งกำลังตำรวจฝ่ายป้องกันปราบปรามในปกครองเข้าทำการตรวจค้นชายวัยรุ่นทั้งสองคนทันที โดยค้นในตัวชายคนแรกชื่อนายศุภโชคหรือเอ๊ก หาญสกุล อายุ 28 ปี ในตัวพบอาวุธปืนพกสั้นขนาด 7.65 จำนวน 1กระบอก,แม็กกาซีน 1แม็กแต่ไม่มีกระสุน ค้นในตัวพบยาบ้าจำนวนหนึ่ง และยาไอซ์จำนวน 3ถุง และยังพาตัวไปตรวจค้นห้องพักเลขที่ 5 รีสอร์ทแห่งหนึ่งในพื้นที่ พบยาบ้าเพิ่มอีกจำนวนมาก รวมยาบ้าทั้งหมด 3,950 เม็ด ยาไอซ์น้ำหนักรวม 37.48 กรัม ขณะเดียวเจ้าหน้าที่ตำรวจชุดเดียวกัน ได้ค้นชายวัยรุ่นอีกคนชื่อนายกาย 18 ปี ค้นใต้เบาะรถจยย.ยี่ห้อยามาฮ่าสีเทา ทะเบียน 1นครศรีธรรมราช เจ้าหน้าที่ถึงกับตะลึง เมื่อพบถุงยาไอซ์ห่อใหญ่ หนัก 1 กก.มูลค่า1ล้านบาทซุกใต้เบาะรถจยย.ที่นายกาย เตรียมนำมาส่งขายให้กับนายศุภโชคหรือเอ๊ก
