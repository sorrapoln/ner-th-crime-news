เมื่อวันที่ 12 มกราคม พล.ต.ต.อำนาจ ไตรพจน์ ผบก.รฟ., พ.ต.อ.ปัญญา กล้าประเสริฐ รอง ผบก.รฟ., พ.ต.อ.พงศ์พัฒน์ ใจดี ผกก.5 บก.รฟ., พ.ต.ท.พินิจ ช่วยกุล, พ.ต.ท.จักรพันธ์ จันวนา รอง ผกก.5 บก.รฟ., พ.ต.ต.ธนาชิต จันทอุไร สว.กก.5 บก.รฟ. พร้อม ร.ต.อ.ณรงค์ ละครชัย รอง สว.ส.รฟ.นครราชสีมา กก.3 บก.รฟ. กับพวก จับกุมนายสิทธิวงศ์ สิงห์สวัสดิ์ อายุ 21 ปี ชาวจังหวัดยโสธร ผู้ต้องหาตามหมายจับของศาลจังหวัดยโสธร ที่ 95/2564 ลงวันที่ 25 ตุลาคม 2564 โดยกล่าวหาว่า “ร่วมกันกระทำชำเราผู้อื่นโดยขู่เข็ญด้วยประการใดๆ โดยใช้กำลังประทุษร้าย โดยผู้อื่นนั้นอยู่ในภาวะที่ไม่สามารถขัดขืนได้ หรือโดยทำให้ผู้อื่นนั้นเข้าใจผิดว่าตนเป็นบุคคลอื่น โดยร่วมกันกระทำด้วยกันอันมีลักษณะเป็นการโทรมหญิง” ได้บนขบวนรถเร็วที่ 139 (กรุงเทพฯ-อุบลราชธานี) ขณะขบวนรถหยุดที่สถานีรถไฟนครราชสีมา ต.ในเมือง อ.เมืองนครราชสีมา จ.นครราชสีมา
