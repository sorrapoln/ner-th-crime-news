จากกรณี นายวิรัช แซ่เฮ้ง อายุ 37 ปี ชาวจังหวัดสงขลา "พ่อเลี้ยงโหด" ทำงานเป็นช่างในอู่ต่อตัวถังรถยนต์แห่งหนึ่งใน อำเภอหนองแค ได้ก่อเหตุสะเทือนขวัญ ทารุณกรรมลูกเลี้ยงวัย 8 ขวบ ด้วยการจับโยงกับขื่อ แล้วใช้สายไฟฟาดจนสลบ พร้อมกับนำปัสสาวะของเด็ก ที่อยู่ในขวดมากรอกปาก ก่อนใช้เท้าเตะซ้ำ จนร่างกายเด็กบอบช้ำ และเสียชีวิต หลังก่อเหตุพ่อเลี้ยงรายนี้ ได้หลบหนีไป เหตุการณ์ดังกล่าว เกิดขึ้นที่ทาวเฮาส์ชั้นเดียว ภายในหมู่บ้านในเขตเทศบาล ตำบลหนองแค จังหวัดสระบุรี ในช่วงเวลา 20.00 น. ของวันที่ 19 ต.ค.64 ที่ผ่านมา "พ่อเลี้ยงโหด" ล่าสุดเจ้าหน้าที่ตำรวจทางหลวงประจวบคีรีขันธ์ ได้สนธิกำลังร่วมกับ ตำรวจ สภ.หนองแค สระบุรี สามารถสกัดจับ "พ่อเลี้ยงโหด" รายนี้ เอาไว้ได้แล้ว ขณะขับขี่จักรยานยนต์หลบหนีในพื้นที่อำเภอกุยบุรี จังหวัดประจวบคีรีขันธ์ เกี่ยวกับเรื่องนี้ พันตำรวจโทณรงค์ฤทธิ์ งามแฉ่ง สารวัตรสถานีตำรวจทางหลวง 3 กก2 บก.ทล. เปิดเผยว่า หลังจากได้รับแจ้งจากศูนย์วิทยุกองบังคับการตำรวจทางหลวง ว่ามีผู้ต้องหาก่อเหตุฆ่าคนตายในพื้นที่ สภ.สระบุรี "พ่อเลี้ยงโหด" ชื่อนายวิรัช แซ่เฮ้ง โดยผู้ต้องหารายนี้ขับขี่รถจักรยานยนต์ยี่ห้อ ฮอนด้า สกูปปี้ ไอ สีขาว หมายเลขทะเบียน 1กธ สระบุรี 6812 มุ่งหน้าลงใต้ จึงสั่งการให้ตำรวจทางหลวงประจวบคีรีขันธ์ ทุกหน่วยออกติดตามตัวคนร้าย ร่วมกับเจ้าหน้าที่ตำรวจ สภ.หนองแค
