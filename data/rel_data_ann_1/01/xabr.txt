เจ้าหน้าที่ตำรวจ สภ.ราชกรูด อ.เมืองระนอง รับแจ้งเกิดอุบัติเหตุรถยนต์เสียหลักตกอยู่ใต้สะพาน บริเวณคลองพ่อตาหินราว ถนนเพชรเกษมขาเข้า หมู่ 1 ต.หงาว อ.เมืองระนอง ประสานเจ้าหน้าโรงพยาบาลระนอง เข้าตรวจสอบช่วยเหลือผู้บาดเจ็บ ที่เกิดเหตุพบรถยนต์เก๋งสีขาว ในสภาพพลิกคว่ำเสียหายทั้งคัน ตกอยู่บริเวนใต้สะพาน ส่วนคนในรถเบื้องต้นทราบว่ามี 3 คน คือ นายปัชยา พัฒนอนุอร น.ส.ปัทศร รักดี และลูกชายวัย 3 ปี ในสภาพกระเด็นออกมานอกรถทั้ง 3 คน โดยเฉพาะลูกชายหัวไปกระแทกกับแท่งปูนเสียชีวิตทันที่ ส่วนพ่อกับแม่บาดเจ็บสาหัส เจ้าหน้าเร่งนำไปส่งที่โรงพยาบาลเร่งด่วน สาเหตุเบื้องต้นคาดว่า รถออาจจะมาด้วยความเร็วที่เกิดเหตุเป็นทางโค้ง ทำให้รถเสียหลัก หรืออีกกรณีคือคนขับอาจจะหลับใน เนื่องจากจุดที่รถเสียหลักมาจนถึงใต้สะพานวัดระยะทางได้ 49 เมตร ซึ่งเจ้าหน้าที่จะต้องไปทำการสอบสวนผู้ได้รับบาดเจ็บที่โรงพยาบาลอีกครั้ง เพื่อทราบสาเหตุที่แท้จริงของการเกิดอุบัติเหตุ.
