ความคืบหน้ากรณีมีเยาวชนชายอายุ 15 ปี ถูกยิงด้วยอาวุธปืนเข้าที่ศรีษะ ระหว่างร่วมการชุมนุมบริเวณ สน.ดินแดง เมื่อคืนวันที่ 16 สิงหาคม ที่ผ่านมา จนได้รับบาดเจ็บสาหัสและยังอยู่ในอาการโคม่า จนถึงขณะนี้ ล่าสุด มีรายงานว่า ตำรวจฝ่ายสืบสวน สน.ดินแดง ร่วมกับ ตำรวจสืบสวน สอบสวน กองบัญชาการตำรวจนครบาล สามารถจับกุม "มือยิง" เยาวชนชาย 15 ปี แล้ว คือ นายชุติพงษ์ หรือแบ้งค์ ทิศกระโทก อายุ 28 ปี จากจังหวัดกาญจนบุรีหลังตำรวจฝ่ายสืบสวนรวบรวมพยานหลักฐานและได้ขออนุมัติหมายจับต่อศาลอาญาได้ ซึ่งศาลอาญาได้อนุมัติหมายจับที่ 1569/2564 ลงวันที่ 27 กันยายน 2564 ในความผิดฐาน พยายามฆ่า,มีอาวุธปืนและเครื่องกระสุนปืนฯ
