วานนี้ (6 ม.ค.) ตำรวจ สภ. หนองแขม แถลงข่าวกรณีพบ ศพชายเปลือย คลุมด้วยผ้าห่ม บนถนนมาเจริญ แขวงหนองค้างพลู เขตหนองแขม กรุงเทพมหานคร ทราบชื่อภายหลังคือ นายชลิต เณรทรัพย์ หรือ แซม อายุ 33 ปี อาชีพพนักงานขายประกัน ก่อนที่ในเวลาต่อมา ทางเจ้าหน้าที่จะสามารถตามจับกุมตัวผู้ต้องหา 2 ราย ได้ที่บ้านพักย่านถนนเลียบคลองทวีวัฒนา ประกอบด้วย นายรุ่งโรจน์ สวัสดิ์ อายุ 43 ปี และ นายสถาปน์พงศ์ ชวนสนิท อายุ 48 ปี พร้อมของกลางเป็นยาไอซ์ และรถยนต์ยี่ห้อโตโยต้า รุ่นวีออส สีดำ ทะเบียน 2 กณ 3753 กรุงเทพมหานคร
