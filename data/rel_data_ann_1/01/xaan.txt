เมื่อเวลา 10.00 น. (31 ส.ค.64) ร.ต.อ.รัฐพงษ์ ศรีนอก รอง สว.สอบสวน สภ.เมืองสมุทรปราการ รับแจ้งเหตุยิงกัน มีผู้เสียชีวิต เหตุเกิดบ้านพักข้าราชการตำรวจ ตั้งอยู่ข้าง กองกำกับการสืบสวน ภจ.สมุทรปราการ ต.ปากน้ำ อ.เมืองสมุทรปราการ หลังรับแจ้งจึงประสาน เจ้าหน้าที่กองพิสูจน์หลักฐาน แพทย์ รพ.สมุทรปราการ และเจ้าหน้าที่มูลนิธิร่วมกุศลสมุทรปราการเข้าตรวจสอบ ที่เกิดเหตุเป็นอาคารสูง 5 ชั้น เจ้าหน้าที่ได้กั้นไม่ให้ผู้ที่ไม่เกี่ยวข้องเข้าไปจุดเกิดเหตุ ภายในห้อง 18/26 ซึ่งอยู่ชั้น 5 พบศพ ด.ต.ธีรธาดา อายุ 37 ปี ตำแหน่ง ผบ.หมู่.กก.สส. ภจ.สมุทรปราการ สภาพศพสวมกางเกงขาสั้นไม่สวมเสื้อ ผลิกศพมีบาดแผลถูกยิงด้วยปืน เข้าบริเวณ หลังหูขวา 1 นัด ต้นขาซ้าย 1 นัด หน้าอก 2 นัด นอนหงายจมกองเลือด ใกล้กับพบปืนออโตเมติก 9 มม. ตกอยู่ 2 กระบอก กระสุนปืนขนาดเดียวกันตกอยู่ 4 ปลอก และมีมีดทำครัวตกอยู่ข้างศพ 1 เล่ม จึงเก็บไว้เป็นหลักฐาน ส่วนผู้ก่อเหตุคือ น.ส.ทิฆัมพร อายุ 33 ปี ภรรยาของผู้ตาย ตามตัวและเสื้อผ้าพบว่ามีคราบเลือดติดอยู่จำนวนมาก นั่งร้องให้ฟูมฟายอยู่หน้าห้อง ในสภาพไม่พร้อมให้การ เจ้าหน้าที่จึงได้นำตัวไปสงบสติอารมณ์ใน บก.สส
