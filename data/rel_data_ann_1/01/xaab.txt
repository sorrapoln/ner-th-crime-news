จากการสอบสวน นายวรวุฒิ น้องชายของผู้เสียชีวิต ให้การว่า คนร้ายรายนี้ทราบชื่อคือ นายเทวิน อายุ 50 ปี เป็นผู้ใหญ่บ้านในพื้นที่บ้านท่าน้ำอ้อย อ.พยุหะคีรี จ.นครสวรรค์ ที่มาคบหาชอบพอกับพี่สาวของตน แต่ด้วยนิสัยของผู้ใหญ่ที่ขี้หึง ชอบตบตีพี่สาว พี่สาวจึงพยายามบอกเลิกและตีตัวออกห่าง แต่คนร้ายไม่ยอม พยายามมาขอคืนดี โดยขู่ทั้งพี่สาวและญาติว่าถ้าไม่ยอมคืนดีก็จะฆ่าให้ตาย จนวันเกิดเหตุ น่าจะแอบย่องมาช่วงกลางดึก แล้วเรียกพี่สาวตนเพื่อขอเข้าไปพูดคุยกันในห้องนอนแต่พี่สาวตนไม่เล่นด้วย จึงถูกลงมือบีบคอจนเสียชีวิต ก่อนขับรถจักรยานยนต์หลบหนีไป ต่อมาได้รับรายงานจากตำรวจ สภ.พยุหะคีรี ว่า ผู้ใหญ่คนดังกล่าวก่อเหตุใช้อาวุธปืนยิงตัวตายที่บ้านพักเสียชีวิตหนีความผิดไปแล้ว
