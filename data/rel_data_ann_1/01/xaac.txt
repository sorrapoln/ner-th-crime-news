เมื่อวันที่ 3 ก.ย. ที่ กองบังคับการปราบปราม พล.ต.ต.สุวัฒน์ แสงนุ่ม ผบก.ป.สั่งการ พ.ต.อ.ปทักข์ ขวัญนา ผกก.4 บก.ป. พ.ต.ต.ณรงค์ หาญสันเทียะ สว.กก.4 บก.ป. นำกำลังจับกุม น.ส.วรีพร อายุ 59 ปี ตามหมายจับศาลจังหวัดนนทบุรี ที่ 360/2560 ลงวันที่ 15 มิ.ย.60 ข้อหา “ฆ่าผู้อื่นโดยเจตนา, ซ่อนเร้นย้ายศพเพื่อปกปิดการตายและสาเหตุแห่งการตาย, มีอาวุธปืนฯ ไว้ในความครอบครอง” ได้บริเวณตลาดสดแห่งหนึ่ง ใน ต.บางปรอก อ.เมือง จ.ปทุมธานี ทั้งนี้เมื่อวันที่ 12 มี.ค.56 น.ส.วรีพร ผู้ต้องหา ได้ก่อเหตุใช้อาวุธปืนยิงศีรษะ นายเต็กกอ สามีจนเสียชีวิต ก่อนใช้ผ้าห่ม ผ้าปูที่นอนและถุงดำพันศพแล้วนำใส่รถกระบะไปทิ้งที่แม่น้ำเจ้าพระยา แล้วหลบหนีไป
