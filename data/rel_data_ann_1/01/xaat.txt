เจ้าหน้าที่ตำรวจ สภ.สำโรงใต้ สมุทรปราการ เข้าตรวจสอบกล้องวงจรปิด หลังเกิดเหตุทะเลาะวิวาทกันที่หน้าบ้านเลขที่ 86 ม.9 ซอยเปรมฤทัย 15 ต.สำโรง อ.พระประแดง จ.สมุทรปราการ เหตุเกิดเมื่อเวลา 04.00น.ของวันที่19ม.ค.65 และมีผู้บาดเจ็บ1าย เป็นชายวัย17ปีถูกยิงด้วยปืนไม่ทราบขนาดเข้าที่ต้นขาข้างซ้าย กล้องวงจรปิดของบ้านข้างเคียงที่บันทึกภาพเหตุการณ์เอาไว้กลุ่มวัยรุ่นขับขี่และซ้อนท้ายกันมาด้วยรถจักรยานยนต์ 3 คัน รวม 6 คนพร้อมกับอาวุธครบมือทั้งมีดและปืน จากนั้นหนึ่งในหนึ่งได้ชักปืนยิงใส่เข้าไปในบ้านพักผู้บาดเจ็บ และพยามยามจะพังประตูเข้าไปแต่เปิดประตูไม่ได้จึงพากันขี่รถหลบหนี ต่อมา เจ้าหน้าที่ได้กระจายกำลังออกสืบสวนหาข่าว กระทั่งทราบผู้ก่อเหตุมีบ้านพักอยู่ในย่านบางนา จึงนำกำลังติดตามไปจับกุมตัวไว้ได้พร้อมด้วยอาวุธปืนดัดแปลงขนาด .38ม.ม.จำนวน 1 กระบอกที่นำไปใช้ก่อเหตุ จึงคุมตัวมาทำการสอบสวนขยายผลจนสามารถติดตามจับกุมผู้ร่วมก่อเหตุได้รวม6คน และยึดของกลางเป็นมีดหัวตัดยาว 80 เซนติเมตรจำนวน 6 เล่ม ขวานจำนวน 2 เล่ม พร้อมด้วยรถจักรยานยนต์ที่ใช้เป็นพาหนะในการก่อเหตุอีก 3 คัน
