ชุดสืบสวน สตม. แบ่งกำลังเป็น 2 ชุด ชุดแรกเข้าค้นอาคารหลังหนึ่ง ในอำเภอบางละมุง จังหวัดชลบุรี ส่วนชุด 2 ค้นห้องพักคอนโดมิเนียมแห่งหนึ่ง อำเภอบางละมุง ตามหมายค้นศาลแขวงพัทยา ทั้ง 2 จุด จับกุมผู้ต้องหาชาวเกาหลีใต้ได้ 11 คน ยึดของกลาง 60 รายการ คอมพิวเตอร์ 10 เครื่อง หน้าจอคอมพิวเตอร์ 19 จอ คอมพิวเตอร์แบบพกพา 2 เครื่อง โทรศัพท์มือถือ 18 เครื่อง และบัตรส่งรหัส OTP จำนวน 11 ใบ เครือข่ายนี้มีเงินหมุนเวียนนับ 100 ล้านบาท พฤติการณ์ของผู้ต้องหา จะเข้ามาอาศัยในไทยเป็นฐานทำเว็บพนันออนไลน์ ชื่อเว็บ “ROYAL CLUB” และ “BET MOVE” ช่วงแรกมีฐานกระทำผิดอยู่ในกรุงเทพมหานคร ก่อนจะย้ายไปที่อำเภอบางละมุง จังหวัดชลบุรี และมี MR.DOHYEON เป็นผู้จัดตั้งระบบและนำคนเกาหลีใต้ เข้ามาไทยเพื่อทำงาน นอกจากนี้ ยังมีคนไทยร่วมขบวนการ 2 คน อยู่ระหว่างสืบสวนติดตามตัว ซึ่งคนไทยมีหน้าที่จัดหาสถานที่ในการทำงาน ที่พัก ร่วมถึงการอำนวยความสะดวกต่างๆ
