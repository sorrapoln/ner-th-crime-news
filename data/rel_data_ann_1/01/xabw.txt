จากเหตุการณ์ที่นายกิตติศักดิ์ คร้ายเรียน อายุ 25 ปี ขับรถกระบะตู้ถึบ ในขณะที่มึนเมา แอลกอฮอล์ในร่างกาย 178 มิลลิกรัมเปอร์เซ็นต์ ไปชนกับรถสามล้อซาเล้งคันหนึ่ง ทำให้นายไพรวัลย์ เกตุเจริญ อายุ 38 ปี เสียชีวิต ร่างกายติดอยู่ใต้ท้องรถ และถูกลากไปไกลถึง 5 กิโลเมตร นอกจากนี้ยังมีผู้ได้รับบาดเจ็บอีก 2 ราย คือนายมนตรี เกตุเจริญ น้องชายคนตาย กระเด็นตกลงไปในคลอง นายชาลี ภาษี อายุ 59 ปี เพื่อนของนายมนตรี ตกจากรถไปอยู่บนถนนส่วนรถซาเล้ง ตกลงไปจมอยู่ในน้ำใต้สะพาน โดยเหตุเกิดขึ้นเมื่อเวลา 00.20 น. ของวันที่ 20 ธันวาคมที่ผ่านมา ที่ถนนเลียบคลองสอง หน้าปากซอยเอราวัณ 4 ตำบลคลองสอง อำเภอคลองหลวง จังหวัดปทุมธานี เช้าวันนี้นายเพทาย เกตุเจริญ อายุ 56 ปี และนางพนัษษรณ์ เกตุเจริญ อายุ 53 ปี พ่อและแม่ของผู้ตาย พร้อมญาติสนิท เดินทางมาที่แผนกนิติเวช โรงพยาบาลธรรมศาสตร์ เฉลิมพระเกียรติ เพื่อรับศพลูกชาย บรรยากาศเต็มไปด้วยความโศกเศร้า
