วันนี้ (20 ม.ค.2565) เจ้าหน้าที่มูลนิธิร่วมกตัญญู เข้าตรวจสอบในที่เกิดเหตุบริเวณสถานีตำรวจรถไฟมักกะสัน หลังได้รับการประสานว่ามีผู้ถูกยิงด้วยอาวุธปืนเสียชีวิตอยู่ ภายในที่เกิดเหตุ พบ ส.ต.อ.ปริวัตร มั่นศักดิ์ ผู้บังคับหมู่ประจำสถานีตำรวจรถไฟมักกะสัน นอนเสียชีวิต อยู่บริเวณห้องโถงทางสถานีตำรวจ โดยเจ้าหน้าที่มูลนิธิร่วมกตัญญู พบร่องรอยถูกยิงด้วยปืนที่ศีรษะจำนวน 1 นัด และในจุดเกิดเหตุไม่พบปืนหรือปลอกกระสุน ซึ่งก่อนที่เจ้าหน้าที่มูลนิธิร่วมกตัญญู จะได้รับแจ้งให้ประสานเข้าไปนำศพออกมานั้น แพทย์นิติเวชฯ พร้อมด้วยเจ้าหน้าที่กองพิสูจน์หลักฐาน เข้าไปตรวจสอบที่เกิดเหตุไปก่อนหน้านี้แล้ว
