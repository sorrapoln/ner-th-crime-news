ผู้สื่อข่าวรายงานความคืบหน้ากรณีคณะกรรมการสอบสวนวินัยร้ายแรงตั้งเรื่องสอบสวนวินัยร้ายแรงนายเนตร นาคสุข อดีตรองอัยการสูงสุด กรณีสั่งไม่ฟ้องนายวรยุทธ หรือบอส อยู่วิทยา ทายาทเครื่องดื่มชูกำลังชื่อดัง ผู้ต้องหาคดีขับรถชนตำรวจจราจร สน.ทองหล่อเสียชีวิต ล่าสุดสรุปผลการสอบสวนวินัยร้ายเเรง นายเนตร เสร็จสิ้นเเล้ว โดยขั้นตอนหลังจากนี้จะมีการเรียกนายเนตร นาคสุข เข้ารับทราบผลการสอบสวน ซึ่งเบื้องต้นจะนัดให้นายเนตร มารับทราบผลการสอบสวนในช่วงบ่ายวันที่ 19 มกราคม 2565 ภายหลังการประชุม ก.อ.ในช่วงเช้าเสร็จ
