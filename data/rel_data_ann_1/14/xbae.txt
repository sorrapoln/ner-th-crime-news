เมื่อวันที่ 17 ม.ค. 65 พล.ต.ท.จิรภพ ภูริเดช ผบช.ก พล.ต.ต.ภูมินทร์ พุ่มพันธุ์ม่วง ผบก.ปฏิบัติการพิเศษ สั่งการให้ พ.ต.อ.อภิสัณฐ์ ไชยรัตน์ ผกก.วิเคราะห์ข่าวและเครื่องมือพิเศษ พ.ต.ต.ปฐมพงศ์ ทองจำรูญ สว.กก.วิเคราะห์ข่าว บก.ปพ. ร.ต.อ.ติณณภพ จันทรเสนา รอง.สว.กก.วิเคราะห์ข่าว บก.ปพ.นำกำลังจับกุมนายนิพล ไชยราช อายุ 45 ปี ตามหมายศาลจังหวัดเกาะสมุย ที่ 7/2553 ลงวันที่ 12 มกราคม 2553 ข้อหาฆ่าผู้อื่นโดยเจตนา และมีอาวุธปืนและเครื่องกระสุนไว้ในครอบครองโดยไม่ได้รับอนุญาต พาอาวุธไปในเมือง หมู่บ้าน หรือ ทางสาธารณะโดยไม่ได้รับอนุญาตให้มีอาวุธปืนติดตัว จับได้ที่ร้านปะยางรถยนต์ ต.เขาค่าย อ.สวี จ.ชุมพร สืบเนื่องจากเมื่อคืนวันที่ 10 มกราคม 2553 นายนิพล กับพวกเพื่อนไปเที่ยวผับชื่อ ร้านเดอะพีค ต.บ่อผุด อ.เกาะสมุย จ.สุราษฎร์ธานี ได้มีเรื่องทะเลาะมีปากเสียงกับนายเจริญศักดิ์ สมใจหมาย อายุ 36 ปี เนื่องจากจีบผู้หญิงที่มาเที่ยวในร้านคนเดียวกัน แต่ไม่ถึงขั้นทำร้ายกัน เนื่องจากมีเจ้าหน้าที่รักษาความปลอดภัยที่ดูแลความเรียบร้อยภายในร้านเข้ามาห้ามปรามไว้
