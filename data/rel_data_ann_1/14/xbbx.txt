เจ้าหน้าที่ตำรวจสภ.สะบ้าย้อย จ.สงขลา กำลังติดตามตัวนายพีระพัฒน์ อ่อนชาติ (แอน ) อายุ 37 ปี เจ้าหน้าที่ทหารพราน 47 อยู่วัดสวนแก้ว อ.ยะหา จ.ยะลา ก่อเหตุยิงภรรยาและแม่ยายเสียชีวิต2ศพและมีผู้ที่ได้รับบาดเจ็บสาหัสอีก1รายถูกนำส่งโรงพยาบาลสะบ้าย้อยเหตุเกิดเมื่อเวลา22.00 น.ของคืนวันที่23กย.64 เหตุสลดครั้งนี้ เกิดขึ้นที่บ้านหลังหนึ่งในพื้นที่ ม.2 บ.ไร่เหนือ ต.บาโหย อ.สะบ้าย้อย ภรรยาอายุ39ปี ถูกนายพีระพัฒน์ ยิงเข้าที่ศีรษะ 2 นัด และแม่ยายของผู้ก่อเหตุถูกยิงบริเวณศีรษะ 2 นัด ขณะที่น้องสาวของภรรยา ได้รับบาดเจ็บสาหัสถูกยิงที่แขนและจุดเหตุพบปลอกกระสุนขนาด 9 มม. 5 ปลอกและกระสุน อีก 1 นัด เจ้าหน้าที่จึงเก็บไว้เป็นหลักฐาน จากการสอบสวนทราบว่า ผู้ก่อเหตุได้มีปากเสียงกับภรรยา จนเกิดการใช้อาวุธปืนพกขนาด 9 มม.ยิงภรรยา,แม่ยาย เสียชีวิต และน้องสาวภรรยาได้รับบาดเจ็บ หลังก่อเหตุผู้ก่อเหตุได้นำรถเก๋งโตโยต้าวีออส สีขาว ป้ายทะเบียน กร-4446 สงขลา หลบหนีไปประสบอุบัติเหตุเสียหลักพลิกคว่ำตกถนนบริเวณหน้าวัดบาโหยจากนั้นผู้ก่อเหตุยังได้ใช้อาวุธปืน M. 16 ยิงขู่1 นัด พร้อมทั้งจี้รถจักรยานยนต์ของประชาชนที่ขับมาบริเวณดังกล่าวจี้บังคับให้พาหลบหนีหากมีความคืบหน้าจะรายงานให้ทราบต่อไป
