น.ส.อรฉัตร วัชระโอภาส หนึ่งในผู้เสียหาย เปิดเผยว่า เคยสั่งซื้อสินค้าผ่านอินสตาแกรมดังกล่าวมา 2 ปี ไม่เคยมีปัญหา แต่ล่าสุดเมื่อต้นเดือน ก.พ.ที่ผ่านมา พบมีแม่ค้าอ้างชื่อว่า “พัชรี” มาฝากขายกระเป๋าแบรนด์เนมมือ 2 จึงสนใจและแอดไลน์เพื่อซื้อขายกัน โดยทางผู้ขายได้แสดงบัตรประชาชนพร้อมบัญชีธนาคารแนบมากับภาพสินค้า จากนั้นผู้เสียหายได้ซื้อกระเป๋า 2 ใบ โอนเงินไปยังบัญชี น.ส.พัชรี เมื่อวันที่ 10 ก.พ. เวลา 01.00 น. รวมเป็นเงิน 53,000 บาท
