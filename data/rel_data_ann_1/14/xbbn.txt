วันนี้ (15 มิ.ย.2564) พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ แถลงผลการปฏิบัติของศูนย์ปราบปรามอาชญากรรมทางเทคโนโลยี หรือศูนย์ PCT ช่วงเดือน พ.ค.-มิ.ย.2564 มีผลการจับกุมคดีสำคัญทั้งสิ้น 17 คดี ผู้ต้องหา 46 คน และพบว่ามีผู้เสียหาย 2,000 คน มูลค่าความเสียหายรวมกว่า 1,000 ล้านบาท เช่น การตรวจค้นสำนักใบ้หวยน้ำหนึ่ง และจับกุมเครือข่ายพนันออนไลน์ พบเงินหมุนเวียนในบัญชีรวมหลายพันล้านบาท
