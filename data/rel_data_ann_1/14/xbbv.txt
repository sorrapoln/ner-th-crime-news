เมื่อเวลา 12.30 น.วันที่ 14 ธันวาคม 2564 พ.ต.ต.ชนินทร์ เพชรคำ สารวัตรสอบสวน สภ.เมืองสมุทรปราการ ได้รับแจ้งมีอุบัติเหตุรถยนต์กระบะเสียหลักชนกำแพงรั้วบ้านมีผู้เสียชีวิต ภายในซอยบ่อดิน เข้ามาจากถนนพุทธรักษา มุ่งหน้าออกซอยวิทยุการบิน ต.ท้ายบ้านใหม่ อ.เมือง จ.สมุทรปราการ หลังรับแจ้งจึงพร้อมด้วยมูลนิธิร่วมกุศลสมุทรปราการ เดินทางเข้าตรวจสอบ ที่เกิดเหตุตรงข้ามร้านรับซื้อของเก่า พบรถยนต์กระบะยี่ห้อ อีซูซุ ดีแม็ก 4 ประตู สีบรอนซ์เงิน ทะเบียน 1 ขด 5791 กรุงเทพมหานคร จอดอยู่ในสภาพด้านหน้าและซีกฝั่งขวาพังยับเยิน มีเศษอิฐบล็อกกระจายเต็มหลังคารถ กำแพงรั้วซึ่งสร้างกั้นเขตที่ดิน ที่ก่อสร้างด้วยปูนและอิฐบล็อกเป็นแนวยาว ถูกรถกระบะคันดังกล่าวจนพังเป็นแนวยาวกว่า 10 เมตร ภายในรถยนต์กระบะข้างคนขับพบร่างของนายภานุกร อักขี อายุ 28 ปี ชาวจังหวัดร้อยเอ็ด นั่งจมกองเลือดเสียชีวิตคาเบาะนั่งข้างคนขับ สภาพกะโหลกศีรษะข้างขวาแตกเนื่องจากกระแทกเข้ากับรั้วกำแพงจนกระดูกคอและลำตัวหักหลายท่อน จึงได้มอบศพให้มูลนิธินำส่งชันสูตรที่โรงพยาบาลรามาสมุทรปราการ
