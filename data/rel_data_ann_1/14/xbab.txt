วันที่ 9 พ.ย. ร.ต.อ.นันทิยา รักดี ร้อยเวรสอบสวน สภ.เมืองชุมพร ได้รับแจ้งมีเหตุยิงกันตายที่บ้านใน ซอยขุนศรี ตำบลขุนกระทิง อ.เมือง จ.ชุมพร จึงรายงานให้ผู้บังคับบัญชาทราบพร้อมด้วย พ.ต.อ.ภคพล ทวิสศรี รอง ผบก.ภ.จว.ชุมพร พ.ต.ต.ชนะภัย บุญนาค สวป.สภ.เมืองชุมพร กองพิสูจน์หลักฐาน แพทย์โรงพยาบาลชุมพร หน่วยกู้ภัยมูลนิธิชุมพรการกุศลสงเคราะห์รุดตรวจสอบ ที่เกิดเหตุเป็นบ้านปูนชั้นเดียวปลูกอยู่ภายในสวนปาล์มน้ำมันและทุเรียน พบศพนางจินดา ทองพรหม อายุ 61 ปี ถูกยิงด้วยอาวุธปืนขนาด 9 มม. ที่ศีรษะ 1 นัด นอนคว่ำหน้าเสียชีวิตอยู่ใต้ชุดรับแขกเก้าอี้ไม้ มีปลอกกระสุนปืนขนาด 9 มม. ตกอยู่ท้ายรถยนต์จำนวน 2 ปลอกใกล้กับกองเลือดและตกเกลื่อนในบ้านอีกจำนวนมาก
