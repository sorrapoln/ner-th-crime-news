สืบเนื่องจากเมื่อคืนวันที่ 10 มกราคม 2553 นายนิพล กับเพื่อนไปเที่ยวผับในพื้นที่ ต.บ่อผุด อ.เกาะสมุย จ.สุราษฎร์ธานี ก่อนมีเรื่องทะเลาะมีปากเสียงกับนายเจริญศักดิ์ สมใจหมาย อายุ 36 ปี เนื่องจากจีบผู้หญิงที่มาเที่ยวในร้านคนเดียวกัน แต่ไม่ถึงขั้นทำร้ายกัน เนื่องจากมีเจ้าหน้าที่รักษาความปลอดภัยที่ดูแลความเรียบร้อยภายในร้านเข้ามาห้ามปรามไว้ จากนั้นเมื่อร้านปิด คู่กรณีทั้ง 2 ฝ่ายเดินมาหน้าร้านเกิดโต้เถียงกันอีกรอบ ครั้งนี้นายนิพลชักปืนที่พกติดตัวมา จ่อยิงศรีษะของนายศักดิ์ 3 นัด เสียชีวิตคาที่ และอาศัยช่วงชุลมุนหลบหนีไป ตำรวจสภ.บ่อผุด มาตรวจสอบที่เกิดเหตุ รวบรวมหลักฐานขออำนาจศาลจังหวัดเกาะสมุย ออกหมายจับผู้ต้องหาไว้ ต่อมาตำรวจบก.ปพ.(คอมมานโด) สืบทราบว่านายนิพล หลบหนี ไปเปิดร้านปะยางรถยนต์ ใน จ.ชุมพร จึงติดตามไปจับกุมตัวไว้ได้ดังกล่าว
