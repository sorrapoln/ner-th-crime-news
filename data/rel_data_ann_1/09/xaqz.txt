(21 ธ.ค.64) เมื่อเวลา 11.30 น. ร้อยเวร สภ.ชะอำ รับแจ้ง เหตุมีเด็กชายอายุ 12 ปี ถูกคนร้ายใช้อาวุธค้อนทุบศีรษะเสียชีวิตภายในห้องพัก ภายในซอยอนันต์ชัย หาดชะอำเหนือ อ.ชะอำ จ.เพชรบุรี จึงรายงานให้ผู้บังคับบัญชาทราบ ก่อนเดินทางตรวจสอบที่เกิดเหตุพร้อมชุดสืบสวน ที่เกิดเหตุพบร่างผู้เสียชีวิตเป็นเด็กชายวัย 12 ปี เสียชีวิตอยู่ในห้องพักชั้นสองของตัวบ้าน ซึ่งบ้านเป็นตึก 3 ชั้น สภาพศพถูกค้อนทุบศีรษะด้านหลังมีสภาพเละ แหลกเหลว ทราบชื่อต่อมาคือ ด.ช.เม (นามสมมติ) อายุ 12 ปี บื้องต้น เจ้าหน้าที่ทราบชื่อผู้ก่อเหตุคือ นายเอ (นามสมมติ) อายุ 15 ปี เป็นชาวจังหวัดเพชรบุรี ซึ่งเป็นนักเรียนชั้น ม.3 ของโรงเรียนมัธยมแห่งหนึ่ง โดยเจ้าหน้าที่ตำรวจตรวจยึดกระเป๋าเป้สีน้ำเงิน 1 ใบ ภายในมีอาวุธปืนปลอม 1 กระบอก และค้อนที่ใช้ก่อเหตุ 1 ด้าม เบื้องต้นยังไม่ทราบสาเหตุที่ชัดเจน โดยขณะนี้อยู่ระหว่างการสืบสวนของเจ้าหน้าที่สหวิชาชีพ และเจ้าหน้าที่สืบสวนสอบสวน สภ.ชะอำ
