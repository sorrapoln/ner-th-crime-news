เมื่อเวลา 10.30 น.วันที่ 24 ธ.ค.64 พ.ต.ต.ธีรเดช ชอบจิตต์ สว.สอบสวน สภ.ดอนหัวฬ่อ ได้รับแจ้งมีเหตุวิ่งราวทรัพย์ภายในห้างโรบินสันไลฟ์สไตล์ ชลบุรี เลขที่ 888 ริมถนนศุขประยูร ต.ดอนหัวฬ่อ อ.เมือง จ.ชลบุรี จึงรุดไปตรวจสอบพร้อม พ.ต.อ.กฤษฏิ์ชวินทร์ วีระจิตต์ ผกก.ดอนหัวฬ่อ พ.ต.ท.ฉัตรชัย ตาวัน รอง ผกก. พ.ต.ท.พงศ์ วงษ์ประเสริฐดี สวป. และตำรวจชุดสืบสวน พบว่า ร.ต.ท.ปัญจะ สารขัณฑ์ ผบ.หมู่ จร.พร้อมทั้ง รปภ.ของห้าง ได้ควบคุมตัวคนร้ายแล้วชื่อนายสมยศ ใจทน อายุ 31 ปี พร้อมของกลางสร้อยคอทองคำ ลายหวายซีดี หนัก 4 บาท มูลค่า 121,400 บาท จึงคุมตัวไปที่เกิดเหตุห้างทองหวังโต๊ะกังเยาวราชภายในห้างโรบินสันไลฟ์สไตล์ ชั้นล่าง เพื่อทำแผนประกอบรับคำสารภาพ โดยนายสมยศ สารภาพว่า ที่ก่อเหตุเพราะเป็นหนี้เงินนอกระบบ 80,000 บาท โดยตนได้นัดเจ้าหนี้จะจ่ายภายในสิ้นเดือนนี้ จึงคิดสั้นวิ่งราวทองดังกล่าว ขอโทษทางเจ้าของร้านและพนักงานที่ได้ก่อเหตุขึ้น ส่วน น.ส.สุพิชญา ต้นจันทร์ อายุ 35 ปี พนักงานห้างทองดังกล่าว ได้เปิดเผยว่าคนร้ายเดินไปเดินมาขอดูทองคำหนัก 3 บาท และ 4 บาท โดยบอกว่าจะซื้อให้แฟน ตอนแรกก็คิดว่าจะซื้อใส่เองก็เลยเอาทองลายผู้ชายมาให้แต่ไม่ชอบหลังจากนั้นดูทองแล้วก็เดินไปมา 2 รอบแล้วกลับมาขอดูอีก 1 รอบพอเอามาวางดู ได้ฉกวิ่งหนีออกทางประตูทันที ตนจึงได้ตะโกนให้คนช่วยดังกล่าว ดีนะตนตกใจแต่ยังตั้งสติอยู่ ถ้าตั้งสติไม่อยู่ซึ่งตนท้องด้วยหากแท้งไปจะทำยังไง
