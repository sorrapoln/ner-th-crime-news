พล.ต.อ.เฉลิมเกียรติ ศรีวรขาน รองผู้บัญชาการตำรวจแห่งชาติ กล่าวว่า ขณะนี้เจ้าหน้าที่สามารถจับผู้ต้องหาไว้ได้ทั้งหมดแล้ว สาเหตุมาจากการที่นายทวีวงศ์ อดีตสามีโกรธแค้นผู้เสียชีวิต ที่ตีตัวออกห่าง และไปจดทะเบียนสมรสกับสามีใหม่ จึงได้จ้างมือปืนมาทำร้าย สำหรับคดีนี้มีผู้ต้องหาทั้งหมด 5 คน ประกอบด้วย นายทวีวงศ์ ทองยืน ผู้จ้างวาน นายธนชัย แย้มเจริญ มือปืน นายสมชาย เจริญยิ่ง คนจัดหามือปืน นายจำปี ชาติวงศ์ ลูกน้องนายทวีวงศ์ และ นายจีระพันธ์เม่งกี่ คนรับงาน แต่จากคำสารภาพของผู้ต้องหาทั้งหมด 5 คน ที่จับกุมได้ตำรวจระบุว่า ก็ให้การที่สอดคล้องกัน แต่มีบางประเด็นที่ยังไม่ตรงกันเช่นปืนที่ใช้ก่อเหตุที่ ผู้ต้องหาที่เป็นมือปืนอ้างว่าเป็นของนายทวีวงศ์ ขณะที่นายทวีวงศ์ระบุว่า มือปืนจัดหามา รวมถึงไม่เชื่อว่าผู้ต้องหาที่เป็นมือปืนคนนี้จะรับงานเป็นครั้งแรก
