เมื่อเวลา 12.00 น. วันที่ 1 ธันวาคม 2564 เจ้าหน้าที่ตำรวจพิสูจน์หลักฐาน ภ.จว.ร้อยเอ็ด พร้อมด้วย พ.ต.ท.สุริยา ยอดวงษ์ รอง ผกก.(สืบสวน) สภ.พนมไพร จ.ร้อยเอ็ด พ.ต.ท.บุญมี ไทยอ่อน รอง ผกก.(สอบสวน) สภ.พนมไพร พ.ต.ท.อดิศักดิ์ ทรงอาษา สารวัตร (สอบสวน) สภ.พนมไพร และเจ้าหน้าที่ตำรวจตำรวจ สภ.พนมไพร จ.ร้อยเอ็ด ได้รุดไปเก็บวัตถุพยานในที่เกิดเหตุ ที่บ้านเลขที่ 50 หมู่ 2 บ้านหนองผือ ต.โพธิ์ชัย อ.พนมไพร ซึ่งเป็นบ้านของ นางทองสุก แก้วศรีสุข อายุ 88 ปี ภายหลังจาก นางทองสุข ถูกนายสายทอง โสดา ซึ่งเป็น ลูกเขยแท้ๆ อายุ 72 ปี ใช้ค้อนตีตะปูกระหน่ำตีศีรษะหลายครั้งจนได้รับบาดเจ็บสาหัส และเสียชีวิตในเวลาต่อมา จากนั้นนายสายทองยังได้ใช้ไม้หน้าสามยาวประมาณ 70 ซม. กระหน่ำตีนายพงษ์ศักดิ์ พงษ์นิกรณ์ อายุ 61 ปี ซึ่งเป็นญาติกัน และพิการ อยู่บ้านเลขที่ 97 หมู่ 2 บ้านหนองผือ ต.โพธิ์ชัย ได้รับบาดเจ็บสาหัสด้วย
