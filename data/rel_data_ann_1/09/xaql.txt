8 ม.ค.2565 พล.ต.ต.มนตรี เทศขัน ผบก.ป. พล.ต.ต รุทธพล เนาวรัตน์ ผบก.ตำรวจภูธรจังหวัดบุรีรัมย์ สั่งการให้ พ.ต.อ.ปทักข์ ขวัญนา ผกก.4 บก.ป. เจ้าหน้าที่ชุดจับกุม กก.4 นำโดย พ.ต.ท ภัทรพันธ์ ศิริเพิ่มพูลชัย รองผกก.4 บก.ป พร้อมกำลังชุดสืบสวนตำรวจภูธรจังหวัดบุรีรัมย์ เข้าจับกุมนายสุรพล (สงวนนามสกุล) อายุ 38 ปี ผู้ต้องหา ตามหมายจับศาลจังหวัดนครปฐม ที่ 237 / 2557 ลงวันที่ 9 มิถุนายน.2557 ในข้อหา " ฆ่าผู้อื่น" หลังหนีมาบวชเป็นพระที่วัดหนองบัวทอง ต.บัวทอง อ.เมือง จ.บุรีรัมย์ ได้ภายในวัด สืบเนื่องจากเมื่อกลางดึกวันที่ 7 มิ.ย. 2557 ผู้ต้องหาได้ใช้อาวุธมีดแทงนายกริสเรศ ศรีบัวแดง บริเวณซุ้มขายยาดองตรงข้ามตลาดนัดธันยา หมู่ที่2 ต.อ้อมใหญ่ อ.สามพราน จ.นครปฐม ซึ่งเป็นเจ้าของร้านยาดอง จนเสียชีวิตสาเหตุเกิดการโต้เถียงกันเรื่องที่ผู้ตายไม่ยอมไปช่วยดูแลกิจการร้านขายยาดอง อีกสาขาหนึ่งซึ่งคนตายและแฟนสาวของผู้ต้องหาเป็นหุ้นส่วนกัน ทำให้กิจการยาดอง ขายไม่ดี
