เมื่อวันที่ 3 มิ.ย. 2564 ร.ต.อ.สาลี ดวงอุประ รอง สว.(สอบสวน) สภ.เมืองพิษณุโลก ไปตรวจสอบเหตุดยิงกันและมีผู้เสียชีวิตที่บ้านเลขที่ 194/1 ม.4 ต.สมอแข อ.เมืองพิษณุโลก โดยผู้ก่อเหตุคือ ร.ต.ต.ปรีชา อายุ 67 ปี หรือดาบแอ๊ด อดีตรองสว.สส.สภ.เมืองพิษณุโลก โทรประสานมาที่ศูนย์ฯ 191 ภ.จว.พิษณุโลกและขอมอบตัว ที่เกิดเหตุเป็นบ้านหลังใหญ่ปลูกติดกันหลายหลัง เนื้อที่กว่า 1 ไร่ มีรั้วรอบขอบชิด พบศพผู้เสียชีวิต2รายเป็นน้องชายและน้องสะใภ้ของ ร.ต.ต.ปรีชาสาเหตุขัดแย้งเรื่องปมมรดกแบ่งที่ดิน พ.ต.อ.ภาคภูมิ ปราบศรีภูมิ ผกก.สภ.เมืองพิษณุโลก เปิดเผยว่า เบื้องต้นเป็นปัญหาส่วนตัวภายในครอบครัว เหตุเกิด 06.30 น. ผู้ต้องหาใช้อาวุธปืนยิงน้องชายเสียชีวิตอยู่ระหว่างสอบปากคำผู้ต้องหาที่ สภ.เมืองพิษณุโลก ส่วนอาวุธปืนที่ใช้ก่อเหตุ คือ ปืนพกสั้นแบบแม็กกาซีนขนาด .380 และพบปลอกกระสุนปืนจำนวน 4 ปลอก ซึ่งตำรวจวิทยาการได้เก็บไว้เป็นหลักฐานแล้ว เพื่อส่งตรวจรอยนิ้วมือแฝงตามหลักนิติวิทยาศาสตร์
