วันที่ 16 ม.ค.2565 ตำรวจสภ.ธัญบุรี จ.ปทุมธานีคุมตัวนายวิรุตต์ ศรีสุข อายุ 23 ปี ผู้ต้องหาก่อเหตุใช้มีดแทงนายลิขิต เลิศปรีชา อายุ 49 ปี หัวหน้ารปภ. 17 แผลทั่วร่างเสียชีวิตคาที่ เหตุเกิดเมื่อวันที่ 13 ม.ค.ที่ผ่านมา โดยวันนี้ได้คุมตัวไปทำแผนประกอบคำรับสารภาพที่จุดเกิดเหตุ จากการสอบสวนผู้ต้องหาเผยว่าวันเกิดเหตุตนเจอกับผู้ตายหน้าห้องน้ำ และได้ถามเรื่องเงินเบิก แต่ถูกผู้ตายด่าแม่ จึงเกิดการตะลุมบอนสู้กัน อีกฝ่ายได้ชักมีดหมายปลิดชีพตนเอง จึงได้แย่งมีดมาได้ ก่อนจะกระซวกกลับแทงไปหลายแผล โดยจำไม่ได้ว่าเท่าไหร่ ก่อนผู้ตายจะหนีมาล้มลงที่จุดเกิดเหตุ ส่วนตนได้ขี่จยย.หลบหนีไป ทั้งนี้หลังก่อเหตุได้โบกรถสิบล้อ ก่อนไปซ่อนตัวที่จ.นครนายก แล้วติดต่อภรรยาให้มารับตัว ก่อนพาเข้ามอบตัวกับเจ้าหน้าที่ พร้อมรับสารภาพทุกข้อกล่าวหา ทางตำรวจดำเนินคดีตามกฎหมายต่อไป
