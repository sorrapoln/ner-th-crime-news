วันที่ 6 ก.ย.64 ตำรวจ สภ. เมืองสมุทรปราการ นำตัว นายเอกพจน์ ครองยุติ อายุ 33 ปี ชาวจังหวัดขอนแก่น ผู้ต้องหาคดี ฆ่าสาวเปลือย ในห้องพัก อะพาร์ตเมนต์ย่านศรีนครินทร์ จ.สมุทรปราการ โดยก่อนหน้านี้ผู้ต้องหาหนีไปกมดานอยู่ที่ปทุมธานีแต่สุดท้าย ถูกตามไปจับกุมตัวมาได้ในที่สุด พร้อมของกลาง รถจักรยานยนต์ 1 คัน สร้อยข้อมือทองคำ น้ำหนักประมาณ 1 บาท โทรศัพท์มือถือ 4 เครื่อง และเครื่องแต่งกายที่ใช้ในวันก่อเหตุ ช่วงที่พาผู้ต้องหา ไปทำแผนประกอบคำรับสารภาพในจุดที่เกิดเหตุ นายเอกพจน์ ได้ฝากขอโทษแม่ของผู้เสียชีวิต ซึ่งภายหลังทราบชื่อหญิงสาวผู้เคราะห์ร้าย คือ น.ส.จิราพร อายุ 27 ปี ชาวหนองบัวลำภู โดยคนร้ายอ้างว่าสาเหตุที่ทำเพราะอารมณ์พาไป
