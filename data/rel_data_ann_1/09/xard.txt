วันที่ 19 ม.ค.2565 ตำรวจสภ.เขาพนม จ.กระบี่รับมอบตัวนายไทยมิตร รุ่งเรือง อายุ 45 ปี ช่างรับเหมาติดตั้งกระจก หลังก่อเหตุยิงนายสุธรรม เสือแก้วเสียชีวิต หลังผู้ตายด่าแม่ของนายไทยมิตรด้วยถ้อยคำรุนแรง จนเกิดความโมโหคว้าปืนกระหน่ำยิงดังกล่าว ที่ข้างบ้าน หมู่ 7 ต.เขาพนม จากการสอบสวนผู้ต้องหาให้การว่า ตนได้ยินคนตายด่าแม่ของตน พร้อมทั้งตะโกนไล่ตนให้ออกไป จึงเดินไปหา พบอีกฝ่ายถือมีดกับขวานไว้ที่มือสองข้าง จึงกลัวว่าอีกฝ่ายจะมาทำร้ายร่างกาย เลยควักปืนที่พกไว้กระหน่ำยิงคนด่าแม่ตัวเองดับคาที่ ที่ผ่านมาคนตายเคยขู่ว่าจะฆ่ายกครัวพวกตน เพราะมีปัญหาเรื่องต้นไม้ข้างบ้านที่อยากให้เอาออก แต่พวกตนเอาออกไม่ได้ เพราะไม่ใช่ที่ของครอบครัวแต่อย่างใด ด้านพี่ของคนตายเผยว่า ผู้เสียชีวิตไม่ได้ทำงานอะไร เอาแต่ดื่มน้ำกระท่อม กับทะเลาะกับข้างบ้านบ่อยมากจนเกิดเหตุดังกล่าว ส่วนแม่ผู้ต้องหาเผยว่า อีกฝ่ายมาทะเลาะกับตนบ่อยมาก เคยเรียกตำรวจมาหลายครั้ง ก็ยังมาด่าทอขู่ฆ่า วันนี้ลูกมาทำงานปูกระเบื้องเห็นท่าไม่ได้ จึงลงมือก่อเหตุดังกล่าว
