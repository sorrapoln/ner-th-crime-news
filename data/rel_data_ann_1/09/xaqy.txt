วันที่16 มกราคม 2565 เวลา22.00 น. ร.ต.อ.ไพบูลย์ ไชยสิทธิ์สกุล รองสว.สอบสวน สภ.กุมภวาปี จ.อุดรธานี ได้รับแจ้ง เกิดเหตุยิงกัน มีผู้เสียชีวิต 2 คน ที่บ้านหลังหนึ่ง ที่บ้านดงน้อย ตำบลปะโค อ.กุมภวาปี ในที่เกิดเหตุเป็นบ้านไม้ยกพื้นสูง 2ชั้น พบศพผู้เสียชีวิตเป็นสามีภรรยากัน ทราบชื่อคือ นายพานทอง อายุ 35 ปี นอนหงายจมกองเลือด กระสุนเข้าที่ศีรษะ1 นัด และ น.ส.อารยา อายุ 26 ปี นอนหงายจมกองเลือด กระสุนเข้าที่ศีรษะ 1 นัด และหัวไหล่ด้านยซ้าย 1 นัด มีปืนไทยประดิษฐ์ขนาด 9 มม. ตกหล่นที่พื้น พร้อมกับปลอกกระสุน จำนวน 4 ปลอก โดยมีชาวบ้านจำนวนมากมามุ่งดูอยู่บริเวณรอบบ้าน
