วันที่ 13 ต.ค. พ.ต.อ.วิศิษฐ์ วัฒนพงษ์พิทักษ์ ผกก.สน.เพชรเกษม พร้อมด้วย พ.ต.ท.สุนทร มาลาเวช รอง ผกก.สส.สน.เพชรเกษม และ พ.ต.ท.พิสิษฐ์ มีวิริยกุล รอง ผกก.ป.สน.เพชรเกษม นำกำลังจับกุมตัว นายณัฐวุฒิ พึ่งฤกษ์ดี อายุ 21 ปี ผู้ต้องหาคดีฆ่าผู้อื่น พร้อมอาวุธมีดสปาต้า ยาว 18 นิ้ว และ อาวุธมีดปลายแหลมยาว 15 นิ้ว รวม 2 เล่ม โดยจับกุมตัวได้ที่บ้านพักเลขที่ 10/325 ในหมู่บ้านสุขสันต์ 6 ซอย 39 ถนนกาญจนาภิเษก แขวงหลักสอง เขตบางแค กทม.หลังผู้ก่อเหตุใช้อาวุธมีดทั้ง 2 เล่ม ไล่แทงและฟันกลุ่มคู่อริเกือบสิบรายที่รวมตัวกันมาหาเรื่องบริเวณหน้าบ้านพักของตนเอง
