มื่อวันที่ 6ธันวาคม 2564 เจ้าหน้าที่ตำรวจ สภ.เมืองชัยนาท รับแจ้งเหตุ คนร้ายใช้อาวุธปืนและธนู ข่มขู่พนักงานร้านสะดวกซื้อ (เซเว่น) ในพื้นที่ ต.ธรรมามูล อ.เมืองชัยนาท รุดตรวจสอบพร้อมเจ้าหน้าที่สายตรวจ และเจ้าหน้าที่พิสูจน์หลักฐาน จากการตรวจสอบกล้องวงจรปิด ผู้ก่อเหตุเป็นชายรูปร่างท้วม ขี่รถ จยย. ฮอนด้าซูปเปอร์คัพ สีฟ้าขาว มาจอด มือถือปืน และธนูยาว ที่หลังสะพายกระบอกเก็บลูกธนู เดินปรี่เข้ามาที่ พนง.หญิง แล้วคว้าปืนออกมาขู่ จากนั้นพนักงาน จึงรีบวิ่งหนีตายไปที่หลังร้าน ส่วนคนร้ายเดินไปหยิบของกิน แล้วเดินออกไปเหมือนไม่มีอะไรเกิดขึ้น ล่าสุดสุด พ.ต.อ. ชัชพิมุข มีมุข รอง ผบก.ภ.จว.ชัยนาท ได้สั่งการให้ชุดสืบสวน ของ ภ.จว.ชัยนาท และสภ.เมืองชัยนาท เร่งหาตัวคนร้าย ซึ่งจากการสืบสวน พบว่า ผู้ต้องหาชื่อ นายก๊อดคิงอิมมอท้อล กูดวินสุข อายุ 29 ปี ชาว อ.หนองมะโมง จ.ชัยนาท เข้าจับกุมที่บ้านพัก พบของกลาง เป็นปืนไฟแช็คสีดำ ธนูสีดำน้ำเงิน พร้อมลูก และ ถุงไส้กรอก 6 ถุง ที่ก่อเหตุมาจากร้านสะดวกซื้อ
