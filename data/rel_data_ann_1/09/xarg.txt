วันที่ 2 ม.ค.2565 ตำรวจสภ.เมืองชุมพรรับแจ้งเหตุทะเลาะวิวาทมีผู้บาดเจ็บ 2 ราย ในบ้านแห่งหนึ่ง ที่หมู่ 1 ต.วังไผ่ อ.เมือง เมื่อไปตรวจสอบพบนายอนุรักษ์ สุขแก้ว อายุ 52 ปี ถูกปืนยาวอัดลมซัดเข้าที่กลางอก 1 นัด เจ้าหน้าที่เร่งนำตัวส่งรพ.ด่วน ห่างออกไปพบนายพรสุรินทร์ สุขแก้ว อายุ 48 ปี น้องชายผู้บาดเจ็บ โดยมีบาดแผลที่ปากและหัว เจ้าหน้าที่ทำแผล ก่อนจะให้พาไปเอาอาวุธปืน ที่ใส่กระสุนลูกปรายยิงใส่พี่เจ็บ สอบสวนทราบว่าพี่น้องคู่นี้ได้นั่งดื่มกินฉลองเทศกาลปีใหม่ จนมีอาการมึนเมา ทางพี่ชายได้เดินไปหาน้องที่ดื่มกินอยู่ใกล้ ๆ ก่อนจะมีปากเสียง พี่ได้ชกน้องเข้าอย่างแรง อีกฝ่ายสู้ไม่ไหว จึงวิ่งเข้าบ้านไปหยิบปืนยาวมาซัดพี่เข้ากลางอกทันทีทางน้องชายเผยว่า วันนี้ตนทนไม่ไหวแล้ว จึงมีปากเสียง แล้วโดนทำร้ายร่างกายก่อน จึงต้องไปคว้าปืนมายิงพี่ให้เจ็บ เพราะเป็นไม้เบื่อไม้เมากันมานาน ทางตำรวจคุมตัวแจ้งข้อหาทั้งคู่ ดำเนินคดีตามกฎหมายต่อไป
