จากกรณีที่วานนี้ (8 ธ.ค.64) เกิดเหตุการณ์ชายอายุ 26 ปี ซึ่งเป็นวิศวกร บริษัทก่อสร้างชื่อดัง ก่อเหตุฆาตกรรมแม่แท้ๆ ของตัวเองซึ่งอายุ 60 ปี โดยเหตุเกิดที่ลานจอดรถชั้น 4 ภายในอาคารแห่งหนึ่งย่านลุมพินี โดยบริเวณชั้นนี้ได้ถูกดัดแปลงให้เป็นศูนย์อาหาร และผู้ตายก็พักอาศัยอยู่ที่ศูนย์อาหารแห่งนี้ ในที่เกิดเหตุพบว่าศพ อยู่ในห้องนอนที่อยู่ที่ศูนย์อาหาร ที่ใบหน้าผู้เสียชีวิตมีถุงดำ 4 ถุง พันรัดรอบใบหน้า ยังพบมีด 2 เล่มอยู่ข้างศพ โดยเบื้องต้น ผู้ก่อเหตุ รับสารภาพว่าเป็นผู้ฆ่าแม่ตัวเอง และจากการตรวจสอบประวัติยังพบว่าผู้ก่อเหตุ มีอาการป่วยทางจิตและอยู่ระหว่างการรักษาอย่างต่อเนื่อง ที่โรงพยาบาลเอกชนแห่งหนึ่ง
