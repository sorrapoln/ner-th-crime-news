ภาพจากกล้องวงจรปิดภายในปั๊มน้ำมัน ปตท. ปากซอยสะแกงาม 14 สามารถบันทึกภาพเหตุการณ์ขณะเด็กปั๊มถูกกระสุนปืนไม่ทราบขนาดยิงเข้าบริเวณลำตัว จากเหตุการณ์นักเรียนอาชีวะ 2 ฝ่าย ไล่ยิงกัน เมื่อช่วงเวลาประมาณ 22.00 น. วานนี้ (29 ธ.ค.) ก่อนเจ้าหน้าที่ตำรวจลงพื้นที่เข้าตรวจสอบที่เกิดเหตุ จากการตรวจสอบพบว่านายภูมิเมฆ อายุ 20 ปี ถูกกระสุนปืนไม่ทราบขนาดยิงเข้าที่หน้าอก 1 นัด เสียชีวิตขณะนำตัวส่งโรงพยาบาล และมีได้รับผู้บาดเจ็บอีก 2 ราย คือ นายคิม อายุ 30 ปี เด็กปั๊มสัญชาติเมียนมา ที่อยู่ในภาพวงจรปิดถูกกระสุนปืนไม่ทราบขนาดยิงเข้าที่ใต้ราวนมซ้าย กระสุนทะลุสะบักหลังข้างซ้าย และนายพัชรพล ถูกยิงเข้าที่ท้องได้รับบาดเจ็บสาหัส เจ้าหน้าที่จึงเร่งนำตัวผู้บาดเจ็บส่งโรงพยาบาล
