ภาพจากกล้องวงจรปิดตรงข้ามปั๊มน้ำมันสะแกงาม 14 แขวงแสมดำ เขตบางขุนเทียน สามารถบันทึกเหตุการณ์ขณะกลุ่มวัยรุ่นที่เป็นนักเรียอาชีวะขี่รถ จักรยานยนต์ซ้อน 2 มารวมตัวกัน 6 คัน บริเวณปั๊มน้ำมัน และทางออกปั๊ม ส่วนรถจักรยานยนต์ฝั่งผู้เสียชีวิตที่เป็นนักเรียนอาชีวะต่างสถาบัน ได้ขี่มาจอดบริเวณหน้าปั๊ม จากนั้นทั้ง 2 ฝ่ายเกิดมีปากเสียงกัน ก่อนเสียงปืนดังขึ้น และเกิดความชุลมุน กลุ่มวัยรุ่นทั้ง 2 ฝ่ายเปิดฉากยิงใส่กัน จากนั้นแยกย้ายกันหลบหนี เหตุการณ์นี้ ทำให้พนักงานปั๊มน้ำมันที่ยืนดูเหตุการณ์อยู่ที่หัวจ่าย โดนลูกหลง ถูกยิงเข้าที่ชายโครงซ้าย พร้อมวิ่งไปขอความช่วยเหลือจากเพื่อนร่วมงาน ซึ่งเหตุการณ์นี้มีผู้บาดเจ็บ 2 คน เสียชีวิต 1 คน โดยผู้เสียชีวิตเป็นวัยรุ่นอายุ 20 ปี ถูกกระสุนไม่ทราบชนิดเข้าที่หน้าอก 1 นัด
