เวลา 22.00 น.วันที่ 12 ม.ค.65 พันตำรวจเอก นิทัศน์ แหวนประดับ ผู้กำกับการสถานีตำรวจภูธรเมืองชลบุรี พร้อมพนักงานสอบสวน รับแจ้ง เกิดเหตุ คนยิงกันตายหลายศพ ที่บ้านทาวเฮาส์ เลขที่ 24 /268 บ้านสวน-เศรษฐกิจ 30 ซอย 5 หมู่ 1 ต.หนองรี อ.เมือง จ.ชลบุรี จึงรุดไปที่เกิดเหตุ เมื่อไปถึง พบเป็นบ้านทาวเฮาส์ 2 ชั้น ภายในบ้านมีอุปกรณ์ชุดติดตั้งซ่อมเครื่องปรับอากาศบ้านจำนวนมาก ทราบว่า บ้านนี้ เจ้าของบ้าน มีอาชีพรับเหมาติดตั้งซ่อมแซมเครื่องปรับอากาศบ้านทั่วไป เมื่อเข้าไปพบศพ นายเอกชัย พฤทธิไพฑูรย์ อาชีพช่างแอร์ อายุ 30 ปี ถูก นายวินัย ภู่พักดี หรือทิดนัย อายุ 49 ปี เจ้าของบ้านซึ่งเป็นพ่อตา มีอาชีพเป็นช่างแอร์ ใช้อาวุธปืนขนาด 9 มม.ยิงที่ขมับ 2 นัดซ้อน ถัดไปพบศพ นางสาว มาลี แสงกระจุย อายุ 45 ปี ภรรยาของทิดนัย ถูกทิดนัยยิงที่ศรีษะด้วยปืนกระบอกเดียวกัน เสียชีวิตอยู่ ราวบันได ขึ้นบ้าน พบศพ ทิดนัย ผูกคอตาย หนีความผิดอีกศพ และยังทราบว่า ลูกสาวของทิดนัย คือ น.ส.ศศินภา ภู่ภักดี หรือ มิ้น อายุ 25 ปี ซึ่งเป็นภรรยาของนายเอกชัย (ผู้ตาย) วิ่งหนีออกมาได้อย่างหวุดหวิด ส่วนลูกสาวทิดนัยคนเล็ก วัย 13 ปี ถูกทิดนัยยิงด้วยปืนกระบอกเดียว กระสุนถูกที่ขา 1 นัด ได้รับบาดเจ็บนำส่ง รพ.ชลบุรีไปก่อนหน้า
