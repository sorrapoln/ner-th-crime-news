กลางดึกที่ผ่านมา ตำรวจ สภ.หนองปรือ รับแจ้งเหตุทะเลาะวิวาทใช้อาวุธมีดแทงกัน ในหมู่บ้านแห่งหนึ่ง ตำบลหนองปรือ อำเภอบางละมุง จังหวัดชลบุรี จึงไปตรวจสอบที่เกิดเหตุ พบศพ นางสาวอภินญา ศีริจันทร์ดา อายุ 39 ปี นอนจมกองเลือด สภาพร่างพรุ่น มีแผลฉกรรจ์ที่หัวเข่าซ้าย หน้าอก และแขนซ้าย ข้างกันพบ นายธีระศักดิ์ นาคเปรม อายุ 29 ปี แฟนหนุ่ม อยู่สภาพนอนกอดแฟนสาวจมกองเลือด มีแผลที่หัวไหล่ คอ และหน้าอก สภาพหายใจโรยริน เจ้าหน้าที่จึงรีบปฐมพยาบาล ก่อนนำส่งโรงพยาบาลทันที โดยระหว่างที่ตำรวจกำลังเก็บหลักฐนในที่เกิดเหตุ หญิงอายุ 48 ปี มีศักดิ์เป็นญาติของฝ่ายชายที่ได้รับบาดเจ็บ เธอมาที่เกิดเหตุพร้อมกับเล่าเหตุการณ์ว่า ก่อนเกิดเหตุเธอนอนอยู่ในบ้าน หลานชายโทรมาบอกว่ากำลังจะแทงแฟนสาว เนื่องจากอ้างว่าจับได้ว่าแฟนสาวแอบปันใจให้ชายอื่น ตอนนั้นก็ไม่คิดว่าหลานจะทำจริง ๆ
