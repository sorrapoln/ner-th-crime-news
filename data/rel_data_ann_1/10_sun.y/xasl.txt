ทหารชุดปฏิบัติการศูนย์อำนวยการ แก้ไขปัญหาความมั่นคงพื้นที่อำเภออมก๋อยจังหวัด ร่วมกับตำรวจ และ ปปส.ภาค 5 วิ่งไล่ล่า ตามจับตัว นายพินิจ พนาลัยรำไพ รองนายกองค์การบริหารส่วนตำบลนาเกียน อำเภออมก๋อย จังหวัดเชียงใหม่ หลังจากได้ทิ้งของกลางเป็นยาบ้า รวม 20,000 เม็ด แล้ววิ่งหลบหนีตำรวจเข้าไปในป่า สุดท้ายไปไม่รอด ถูกจับตัวไว้ได้และนำตัวออกมาด้วยความทุลักทุเล การจับกุมในครั้งนี้ มีขึ้นหลังจากเจ้าหน้าที่ได้รับแจ้งว่าจะมีการส่งมอบยาบ้าให้กับกลุ่มขบวนการยาเสพติด ที่บริเวณสามแยกปากทางเข้าหมู่บ้านผาแดง หมู่ 12 ตำบลอมก๋อย จึงนำกำลังเข้าไปตรวจสอบ พบนายพินิจ วิ่งออกจากกระท่อมข้างทาง วิ่งข้ามถนน ผ่านข้างรถยนต์ของเจ้าหน้าที่ แล้วทิ้งถุงกระสอบป่านต้องสงสัยลงบนพื้นหญ้า แล้ววิ่งหลบหนีต่อไป เจ้าหน้าทีได้วิ่งไล่ติดตามไปทันและควบคุมตัวไว้ได้
