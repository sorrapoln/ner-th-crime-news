เมื่อวันที่ 2 มกราคม 2565 เวลาประมาณ 00.15 น.ร.ต.อ.บุญชาญ เทียมกันเทพ พนักงานสอบสวน สภ.กำแพงแสน จ.นครปฐม รับแจ้งเหตุมีผู้ถูกยิง"เสียชีวิต"และได้รับบาดเจ็บหลายรายในงานบวช ที่บ้านเลขที่ 41 ม.6 ต.ทุ่งขวาง อ.กำแพงแสน จ.นครปฐม จึงรายงาน พ.ต.อ.ธีรเชษฐ์ ธนวินรวีร์ ผกก.สภ.กําแพงแสน และรุดไปตรวจสอบที่เกิดเหตุ เจ้าหน้าที่ตำรวจพิสูจน์หลักฐาน แพทย์เวร รพ.กำแพงแสน เจ้าหน้าที่มูลนิธิสุขศาลานุเคราะห์นครปฐม ที่เกิดเหตุบริเวณบ้านต้นกร่างทางรถไฟ ติดกับคลองชลประทาน พบว่ามีแขกที่มาร่วมในงานดังกล่าวได้ยืนอยู่ด้วยความตกใจ และยังมีไฟและโต๊ะจีนของการจัด"งานบวช"เปิดอยู่ ซึ่งบริเวณเต็นท์ ด้านหน้าเวทีดนตรี พบศพชายนอนคว่ำหน้า"เสียชีวิต" ทราบชื่อต่อมาคือนายพิพัฒน์ แก้วพิมพ์ อายุ 54 ปี ถูกยิงด้วย"อาวุธปืน"ไม่ทราบขนาดเข้าที่ลำตัวหลายนัด ใกล้กันพบปลอกกระสุนกว่า 20 ปลอก แมกกาซีนปืนที่ใช้แล้ว 1 อัน และซองปืนสีดำ 1 ซอง จึงได้เก็บไว้เป็นหลักฐาน
