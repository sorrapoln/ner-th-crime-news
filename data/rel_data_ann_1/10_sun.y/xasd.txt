กระทั่งเวลา 05.00 น. นายณัฐพงศ์ ได้โทรศัพท์ไปบอกสามีผู้เสียชิวิตว่า ถูกทำร้ายร่างกาย รถจักรยานยนต์ล้มอยู่ภายในซอยสุวินทวงศ์ 24 ขอให้มาช่วยเหลือ กระทั่งสามีผู้เสียชีวิตมาถึงก็พบว่า นายณัฐพงศ์ ถูกรถจักรยานยนต์ล้มทับอยู่บริเวณกลางซอย สภาพร่างกายเปียกปอน และนายณัฐพงศ์ได้บอกกับสามีผู้เสียชีวิตว่า ผู้เสียชีวิตนั่งซ้อนท้ายมาด้วยเมื่อถูกทำร้าย ได้วิ่งหนีเข้าไปท้ายซอย สามีผู้เสียชีวิตจึงออกตามหา แต่ไม่พบตัว พบเพียงรองเท้าแตะของผู้เสียชีวิตเท่านั้น ต่อเนื่องจนถึงช่วงเช้า ได้ขอความช่วยเหลือในกลุ่มเพื่อนและคนในชุมชนให้ช่วยออกตามหาตลอดทั้งวันก็ยังไม่พบ กระทั่งเวลา 23.00 น. ได้วนกลับเข้ามาตามหาในซอยสุวินทวงศ์ 24 อีกครั้ง วนเวียนหาในบริเวณที่พบรองเท้าแตะ จนกระทั่งพบร่างนอนอยู่ในบึงป่ากก โดยหลังพบศพผู้เสียชีวิต กลุ่มญาติสงสัยว่าผู้ก่อเหตุคือนายณัฐพงศ์ เนื่องจากอยู่กับผู้เสียชีวิตเป็นคนสุดท้าย จึงเข้าไปสอบถามนายณัฐพงศ์ที่บ้านพักย่านเสรีไทย หลังจากคาดคั้นสอบถามอยู่พักใหญ่ นายณัฐพงศ์ได้พูดออกมาว่า "ขอโทษ ไม่ได้ตั้งใจ" ทั้งยังบอกอีกว่าร่วมลงมือกับเพื่อน 4-5 คน รุมทำร้ายผู้เสียชีวิต ก่อนจะนำศพมาทิ้งที่บึงป่ากก
