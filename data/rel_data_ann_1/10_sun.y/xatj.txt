ขณะที่พื้นที่ สน.ห้วยขวาง พบมีการเปิดปาร์ตี้ยาเสพติด โดยพบนักเที่ยวรวม 37 คน ตรวจพบเสพสารเสพติด 26 คน และยึดยาอี 8 เม็ด และเคตามีน 9 กรัม ซึ่งได้ดำเนินคดีตามกฎหมายแล้ว ที่เกิดเหตุพบว่า เป็นบ้านให้เช่า และเคยเป็นร้านขายข้าวซอย ส่วนยาเสพติดที่พบกำลังสอบสวนว่าเป็นของบุคคลใด และผู้ใดเป็นผู้จำหน่าย ด้าน พ.ต.อ.กฤษณะ พัฒนะเจริญ รองโฆษกสำนักงานตำรวจแห่งชาติ เปิดเผยว่า ในช่วงปี 2565 มีประชาชนสนใจเข้าร่วมโครงการฝากบ้านไว้กับตำรวจทั่วประเทศรวม 7,106 หลัง และมีประชาชนกลับมาที่บ้านแล้ว 90 หลัง หรือประมาณร้อยละ 2 ของยอดการฝากบ้าน โดยในปีนี้พบว่ามีประชาชนให้ความสนใจร่วมโครงการด้วยการฝากผ่านทางแอปลิเคชันมากขึ้น ส่วนสถิติการเกิดอุบัติเหตุปีนี้ลดลงร้อยละ 20 ทั้งการเกิดอุบัติเหตุ ผู้บาดเจ็บ และผู้เสียชีวิต
