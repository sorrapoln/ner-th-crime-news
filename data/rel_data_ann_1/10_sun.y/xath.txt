เมื่อวันที่ 13 ม.ค. 65 พ.ต.ต.ยศวัจน์ ศรีลาพัฒน์ สารวัตรสอบสวน สภ.ธัญบุรี ได้รับแจ้งมีเหตุคนแทงกันตาย เหตุเกิดภายใน บริษัท สหการประมูล จำกัด (มหาชน) ม.2 ต.ลำผักกูด อ.ธัญบุรี จ.ปทุมธานี จึงไปตรวจสอบพร้อมด้วยพ.ต.อ.สมศักดิ์ นิเต็ม ผกก.สภ.ธัญบุรี เจ้าหน้าที่ตำรวจชุดสืบสวน สภ.ธัญบุรี แพทย์เวร รพ.ธัญบุรี เจ้าหน้าที่ตำรวจศูนย์พิสูจน์หหลักฐาน 1 และ อาสาสมัครมูลนิธิร่วมกตัญญู ที่เกิดเหตุบริเวณลานจอดรถภายในสหการประมูลข้างห้องน้ำ เจ้าหน้าที่พบศพนายลิขิต เลิศปรีชา อายุ 49 ปี บ้านเลขที่ 45 หมู่ 2 ต.ศิลาดาน อ.มโนรมย์ จ.ชัยนาท สภาพศพนอนหงายเสียชีวิตอยู่บนพื้นถนน สวมเสื้อเชิ้ตแขนยาวคลุมเสื้อยืดแขนสั้นสีดำนุ่งกางเกงขายาวสีดำ และพบบัตรประจำตัวตำแหน่งอดีตเจ้าพนักงานพัสดุ 4 ของเทศบาลตำบลศิลาดาน และยังพบแว่วตา โทรศัพท์มือถือ หมวก ปลอกมีดตกอยู่ในที่เกิดเหตุ และคราบเลือดจำนวนหนึ่ง ตามร่างกายมีบาดแผลถูกแทงด้วยอาวุธมีดแทงพรุน หน้าอก และหน้าท้อง 8 แผล ชายโครงซ้าย 3 แผล ด้านหลัง 1แผล คิ้วขวายุบ 1 แผลแขนซ้าย 3 แผล นิ้วโป้งขวา1 แผลรวมจำนวน 17 แผล จากการสอบถามนางสาวนางสาวรุ่งนภา ดุสดี อายุ 42 ปี ผู้ช่วยหัวหน้ารปภ. บอกว่าคนก่อเหตุ เป็นคนนิสัยไม่ดี หัวรุนแรง และไม่เชื่อฟังเขา ก้าวร้าว ซึ่งผู้ก่อเหตุครั้งแรกอยู่กะกลางคืนและมีปัญหาหลับบ้างซึ่งเราก็ตักเตือนแล้วแต่เขาไม่ฟังเราจึงให้คนที่เป็นหัวหน้ามาบอกซึ่งต่อมาผู้ก่อเหตุได้ถูกสั่งพักงานซึ่งผู้เสียชีวิตคือหัวหน้าได้สั่งพักงานครั้งแรก 7วัน ต่อมาก็เป็น 10 วัน ซึ่งเมื่อวานนี้นี้คนก่อเหตุมาเขียนใบลาออกและบอกว่าให้เจี๊ยบระวังตัวไว้ซึ่งผู้ตายมีชื่อเล่นว่าเจี๊ยบคนก่อเหตุชื่อวิรุตต์ ศรีสุข
