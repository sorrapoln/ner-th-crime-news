พฤติการณ์ของขบวนการโจรกรรมรถจักรยานยนต์รายนี้จะแบ่งหน้าที่กันทำมีนายวรุฒ ทำหน้าที่ติดต่อซื้อขายรถที่ได้จากการโจรกรรมกับลูกค้า ส่วนรถเป้าหมายจะให้ทีมงานที่มี 5 คน ตระเวนไปตามสถานที่ต่าง ๆ เลือกรถจักรยานยนต์ที่จอดทิ้งไว้ ไม่มีระบบป้องกัน เช่น ไม่คล้องโซ่ ไม่ใส่กุญแจ ผู้ต้องหายังรับสารภาพว่า ในห่วง 7-8 เดือนที่ผ่านมา ก่อเหตุมากกว่าร้อยครั้งได้รถจักรยานยนต์กว่า 300 คัน เบื้องต้นตำรวจแจ้งข้อหาแก๊งลักรถจักรยานยนต์ในข้อหาร่วมกันลักทรัพย์ในเวลากลางคืนและรับของโจร ขณะที่จากการตรวจสอบกระแสเงินหมุนเวียนในบัญชีธนาคารที่ใช้ซื้อขายรถ พบว่ามีเงินหมุนเวียนในบัญชีกว่า 3,000,000 บาท ส่วนผู้รับซื้อยังหลบหนีอยู่ตำรวจอยู่ระหว่างขยายผลจับกุม
