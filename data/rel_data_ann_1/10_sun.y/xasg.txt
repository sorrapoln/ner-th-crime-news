วันนี้ (24 ก.พ.2564) กลุ่มตัวแทนผู้เสียหายเกือบ 20 คน เข้าร้องเรียนต่อ พล.ต.ท.กรไชย คล้ายคลึง ผบช.สอท. หลังซื้อกระเป๋าแบรนด์เนมมือ 2 ฝากขายในอินสตาแกรม (Instragram) แต่เมื่อโอนเงินกลับได้รับสินค้าเป็นหน้ากากอนามัย และบางคนไม่ได้รับสินค้า รวมความเสียหายเกือบ 1 ล้านบาท โดย ผบช.สอท.ได้มอบหมายให้ พ.ต.อ.กิตติศักดิ์ เที่ยงกมล รอง ผบก.สอท.2 รับเรื่องเพื่อตรวจสอบข้อเท็จจริงรวมถึงบัญชีที่รับโอนเงิน พบว่าเป็นชื่อของหญิงคนหนึ่ง อายุ 51 ปี ภูมิลำเนาอยู่ที่ จ.สุรินทร์
