วันที่ 18 ธ.ค. 2562 เวลา 08.30 น. ผู้สื่อข่าวรายงานว่า ตำรวจ สภ.รัตนาธิเบศร์ รับแจ้งเหตุยิงกันภายในโรงเรียนแห่งหนึ่ง ย่านถนนเลี่ยงเมืองนนทบุรี อ.เมือง จ.นนทบุรี จึงเดินทางเข้าตรวจสอบพร้อมหน่วยงานที่เกี่ยวข้อง จากการสอบสวนทราบว่า ขณะที่ เด็กชายเอ (นามสมมติ) ผู้เสียชีวิต กำลังก้มลงถอดรองเท้าเพื่อที่จะเข้าห้องเรียน หลังจากเคารพธงชาติเสร็จ ก็ถูกเพื่อนร่วมห้องคือ เด็กชายบี (นามสมมติ) ผู้ก่อเหตุ ที่มาดักรออยู่ที่หน้าห้องเรียนโดยไม่ได้แต่งเครื่องแบบชุดนักเรียน ใช้อาวุธปืนจ่อยิงเข้าที่ศรีษะจนทำให้ เด็กชายเอ ล้มลงและเสียชีวิตในเวลาต่อมา ก่อนที่ เด็กชายบี จะวิ่งหลบหนีไปเข้าห้องน้ำเพื่อเปลี่ยนเสื้อผ้าเป็นชุดนักเรียน พยายามจะเดินหนีออกจากโรงเรียนแต่ทางรปภ.ไม่ให้ออก จนกระทั่งมีครูวิ่งมาตามตรวจค้นในตัว เด็กชายบี พบอาวุธปืนไม่ทราบยี่ห้อและขนาด จึงควบคุมตัวไปสอบถามจนรับสารภาพว่าเป็นผู้ลงมือยิงเพื่อนจนเสียชีวิต
