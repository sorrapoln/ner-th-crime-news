เมื่อวันที่ 29 ธันวาคม พ.ต.อ.ชัยรัตน์ บัวขม ผกก.สภ.ปากท่อ พ.ต.ท.วัชรินทร์ มีศรีผ่อง รอง ผกก.สส.สภ.ปากท่อ พ.ต.ต.ฉัตรชัย ศรีเมือง สว.สส.สภ.ปากท่อ ร.ต.อ.อินทร์ทา วาจะเสน รอง สว.สสฯ พร้อมชุดสืบสวน สภ.ปากท่อร่วมกับชุดสืบสวน สภ.เขาย้อย จ.เพชรบุรี ร่วมกันจับกุมนายกฤษฎา อักโขพันธุ อายุ 24 ปี ชาว อ.เขาย้อย จ.เพชรบุรี ตามหมายจับที่ 352/353 ลงวันที่ 28 ธันวาคม ข้อหาลักทรัพย์ในเวลากลางคืนและทำลายสิ่งกีดกั้นสำหรับคุ้มครองทรัพย์โดยใช้ยานพาหนะในการกระทำความผิดหรือสะดวกแก่การพาทรัพย์นั้นไปหรือให้พ้นการจับกุมหรือทำให้เสียทรัพย์” พ.ต.อ.ชัยรัตน์ กล่าวว่า สืบเนื่องจากเมื่อวันที่ 19-21 ธันวาคม ต่อเนื่องกันมีคนร้ายก่อเหตุลักทรัพย์ตู้เติมเงิน ในพื้นที่ อ.ปากท่อ ต่อมา พล.ต.ท.ธนายุตม์ วุฒิจรัสธำรงค์ ผบช.ภ.7 พล.ต.ต.ปิติ นฤขัตรพิชัย ผบก.ภ.จว.ราชบุรี เร่งสืบสวนติดตามจับผู้ก่อเหตุ ทาง พ.ต.ท.วัชรินทร์ จึงนำกำลังฝ่ายสืบสวน ตรวจสอบสถานที่เกิดเหตุและกล้องวงจรปิดบริเวณใกล้เคียงจุดเกิดเหตุ พบชายต้องสงสัยขับขี่รถจักรยานยนต์ 1 คน จากการติดตามกล้องวงจรปิด พบว่าชายต้องสงสัยดังกล่าวพักอาศัยอยู่พื้นที่ อ.เขาย้อย ต่อมาวันที่ 28 ธันวาคม ชุดสืบสวน สภ.ปากท่อและ สภ.เขาย้อย จึงขอหมายค้นบ้านหลังดังกล่าว เพื่อพบตัวต้องสงสัยและหาพยานหลักฐานในการก่อเหตุ
