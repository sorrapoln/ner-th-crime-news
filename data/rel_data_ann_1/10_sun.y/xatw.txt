วันที่ 27 ธันวาคม พล.ต.ต.นพศิลป์ พูลสวัสดิ์ ผบก.สส.บช.น., พ.ต.อ.สราวุธ คนใหญ่ รอง ผบก.สส.บช.น., พ.ต.อ.ฤตวีร์ สุขเจริญ ผกก., พ.ต.ท.วสุเทพ ใจอินทร์, พ.ต.ท.พัชรพงษ์ กาญจนวัฎศรี รอง ผกก. พ.ต.ต.ทศรัศมิ์ กิติธารา สว.กก.วิเคราะห์และเครื่องมือพิเศษ ร่วมกันจับกุมนายราตรี (สงวนนามสกุล) อายุ 50 ปี ชาว จ.นครพนม ผู้ต้องหาตามหมายจับศาลอาญา ที่ 1981/2557 ลงวันที่ 11 พ.ย.2557 ในความผิดฐาน “ข่มขืนกระทำชำเราเด็กหญิงอายุไม่เกิน 15 ปี ซึ่งมิใช่ภริยาของตน โดยเด็กหญิงนั้นไม่ยินยอม โดยใช้กำลังประทุษร้ายและกระทำต่อผู้สืบสันดาน” โดยจับกุมที่หน้าบ้านไม่มีเลขที่ ถนนบ้านวังข่า-วัดสิงห์ทอง ต.ท่าอิฐ อ.ปากเกร็ด จ.นนทบุรี เมื่อวันที่ 26 ธ.ค.ที่ผ่านมา นำส่ง พงส.สน.บางเขน
