เมื่อวันที่ 14ก.ย.64 เวลา 20.50 น. พ.ต.ท.สมทรง เวียงปฎิ พนักงานสอบสวนเวร สภ.เมืองกาฬสินธุ์ รับแจ้งว่ามีอุบัติเหตุรถยนต์ชนกันที่บริเวณถนนบ้านโนนคำม่วงไปแยกภูปอ ต.นาจารย์ อ.เมืองกาฬสินธุ์ ที่เกิดเหตุมีผู้ได้รับบาดเจ็บจำนวนหลายราย จึงได้ประสานไปยังเจ้าหน้าที่กู้ชีพกู้ภัยจังหวัดกาฬสินธุ์ เข้าตรวจสอบในที่เกิดเหตุ ที่เกิดเหตุพบผู้ได้รับบาดเจ็บทั้งหมด 8 ราย มีหนึ่งรายติดอยู่ภายในซากรถเจ้าหน้าที่จึงได้ใช้อุปกรณ์ตัดถ่างเร่งให้การช่วยเหลือ โดยทั้งหมดเจ้าหน้าที่ให้การช่วยเหลือปฐมพยาบาล เบื้องต้นพร้อมนำตัวส่งรักษาต่อที่โรงพยาบาลกาฬสินธุ์ หนึ่งในผู้บาดเจ็บคือพระปริยัติ ชัยการ ซึ่งเป็นผู้ขับขี่รถยนต์กระบะโตโยต้าสีขาว หมายเลขทะเบียน บว2838กาฬสินธุ์ สภาพพังเสียหายจอดตกลงไปอยู่ในร่องข้างถนนที่ลึกกว่า3เมตร และไถลห่างจากจุดชนมากว่า 100 เมตร ใกล้กันยังพบรถยนต์กระบะโตโยต้าสีน้ำเงิน หมายเลขทะเบียน บบ9310กาฬสินธุ์ สภาพด้านหน้าพังเสียหายยับเยินชิ้นส่วนกระจัดกระจายเต็มพื้นถนนจอดขวางอยู่บริเวณกลางถนนตรงจุดเกิดเหตุมีชายไม่ทราบชื่อเป็นผู้ขับขี่ซึ่งเป็นผู้ติดอยู่ภายในรถที่เจ้าหน้าที่ได้ทำการช่วยเหลือนำส่งโรงพยาบาลไปก่อนเเล้ว
