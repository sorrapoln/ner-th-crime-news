เช้าวันนี้ (18 มี.ค.) เกิดเหตุสลด ในคอนโดมีเนียมแห่งหนึ่ง บนถนนรัตนาธิเบศร์ ต.บางกระสอ อ.เมือง จ.นนทบุรี เมื่อมีผู้ถูกยิงด้วยอาวุธปืนเสียชีวิต 2 ราย และบาดเจ็บ 1 ราย จุดเกิดเหตุคือห้องเลขที่ 319/18 ชั้น 12 ทราบชื่อผู้เสียชีวิตคือ นายชินพรรธ์ ปิติถาวรทรัพย์ อายุ 33 ปี และน.ส.สุนิษา ทองคุย ในขณะที่ผู้บาดเจ็บ ที่ถูกนำตัวส่ง รพ.เกษมราษฎร์ รัตนาธิเบศร์ คือ นายวีรพงศ์ ปานณรงค์ จากการสอบสวนทราบว่า นายชินพรรธ์ ได้เลิกรากับ น.ส.สุนิษา เมื่อเดือนมกราคมที่ผ่านมา ด้วยอาการหึงหวงที่รู้ว่าน.ส.สุนิษา มาพักอาศัยอยู่ในคอนโดดังกล่าวกับนายวีรพงศ์ ซึ่งเป็นแฟนใหม่ ทำให้นายชินพรรธ์คว้าอาวุธปืนพกสั้น .380 แล้วเดินทางมายังห้องที่เกิดเหตุ
