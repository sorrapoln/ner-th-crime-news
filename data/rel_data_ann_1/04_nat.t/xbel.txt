(10 ต.ค.64) เมื่อเวลา 19.30 น. กล้องวงจรปิดจับภาพชายอายุ 25-30 ปี ใส่เสื้อสีเทา ทำทีขอให้พนักงานนำสร้อยคอและสร้อยข้อมือ มาวางบนด้านบนของตู้ ก่อนที่สบโอกาส ได้หยิบทองรูปพรรณวิ่งหนีไปอย่างรวดเร็ว หลังจากนั้น ร.ต.ท.สุรชัยยศ ช่วยแก้ว รองสารวัตร(สอบสวน) สภ.ดอนหัวฬ่อ ได้รับแจ้งมีเหตุคนร้ายวิ่งราวทรัพย์เป็นทองรูปพรรณของร้านทองภายในห้างสรรพสินค้าชื่อดัง หมู่ที่ 1 ตำบลดอนหัวฬ่อ อำเภอเมือง จังหวัดชลบุรี จึงรายงานผู้บังคับบัญชา แล้วรุดไปตรวจสอบที่เกิดเหตุพบเป็นร้านทองชื่อห้างเพชรทองออโรร่าพนักงานขายกำลังอยู่ในอาการตื่นตกใจ ได้มอบโทรศัพท์มือถือจำนวน 1 เครื่อง รุ่นวีโว่ ให้กับทางเจ้าหน้าที่ตำรวจเพื่อเป็นหลักฐาน ส่วนทองที่คนร้ายได้ไปเป็นสร้อยข้อมือหนัก 2 บาท 2 เส้น และสร้อยคือหนัก 3 บาท 1 เส้น มูลค่ากว่า 196,000 บาท
