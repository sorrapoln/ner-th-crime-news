เมื่อวันที่ 18 ม.ค. ที่ศาลอาญามีนบุรี ถ.สีหบุรานุกิจ ศาลนัดฟังคำสั่งศาลฎีกาคดีหมายเลขดำที่ อ.1662/2561 คดีหมายเลขแดงที่ อ.8288/2561 คดีที่พนักงานอัยการฝ่ายคดีอาญา 12 (มีนบุรี) เป็นโจทก์ฟ้องนายเสกสรรค์ ศุขพิมาย หรือ เสก โลโซ ร็อกเกอร์ชื่อดัง เป็นจำเลย ฐานกระทำผิด พ.ร.บ.ยาเสพติดให้โทษฯ พ.ร บ.อาวุธปืนฯ เนื่องจากจำเลยยื่นคำร้องขออนุญาตฎีกาในคดีความผิดเกี่ยวกับยาเสพติด โดยวันนี้จำเลยและทนายจำเลยมาศาล ทั้งนี้ เมื่อวันที่ 28 ธ.ค. 2564 นายเศกสรรค์ จำเลย ยื่นคำร้องรวม 4 ฉบับ ต่อศาลฎีกา ดังนี้ -คำร้องขอแก้ไขเพิ่มเติมคำร้องขอให้ศาลมีคำสั่งอนุญาตให้จำเลยฎีกาในปัญหาข้อเท็จจริง ฉบับลงวันที่ 5 พ.ย. 2563 -คำร้องขอแก้ไขเพิ่มเติมคำร้องขอให้ศาลฎีกาอนุญาตให้จำเลยฎีกา ฉบับลงวันที่ 5 พ.ย. 2563 -คำร้องขอแก้ไขเพิ่มเติมฎีกาของจำเลย ฉบับลงวันที่ 5 พ.ย.2563 และคำร้องขอแก้ไขเพิ่มเติมอุทธรณ์คำสั่งไม่รับฎีกาของจำเลย ฉบับลงวันที่ 9 เม.ย. 2554
