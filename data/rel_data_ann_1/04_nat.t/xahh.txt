เมื่อช่วงกลางดึกที่ผ่านมา เกิดเหตุหญิงสาวรายหนึ่ง ซิ่งรถเก๋ง ไปชนท้ายรถมอเตอร์ไซค์ตำรวจสายตรวจอย่างแรง เป็นเหตุให้ตำรวจได้รับบาดเจ็บสาหัส 2 นาย ด้านสาวคนขับรถเก๋ง ตรวจวัดแอลกอฮอล์ได้สูงถึง 190 มิลลิกรัมเปอร์เซ็นต์ ซึ่งเหตุเกิดขึ้นเมื่อช่วงกลางดึกของวันที่ 4 ธันวาคมที่ผ่านมา ช่วงเวลาดังกล่าว เป็นช่วงที่ดาบตำรวจกิษณา โพธิจันทร์ และสิบตำรวจเอก วัชระ ส้มมีสี ตำรวจสายตรวจ สน.พระโขนง ขี่รถมอเตอร์ไซค์ ออกตรวจพื้นที่ ปรากฎว่าเมื่อมาถึงบริเวณศูนย์การค้าเซ็นจูรี่ ใต้สถานีรถไฟฟ้าบีทีเอสอ่อนนุช ก็มีรถเก๋งฮอนด้า ซิตี้ สีบรอนด์-เทา ป้ายทะเบียน จังหวัดชัยภูมิ ซึ่งมีหญิงสาวรายหนึ่งเป็นคนขับ พุ่งชนท้ายรถมอเตอร์ไซค์ของตำรวจสายตรวจอย่างแรง
