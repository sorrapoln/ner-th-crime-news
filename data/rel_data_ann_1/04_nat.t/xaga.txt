ความคืบหน้ากรณี พ.ต.ท.สุคนธ์ รัสเอี่ยม สว.(สอบสวน)สภ.เมืองกาญจนบุรี ได้รับแจ้งจากศูนย์วิทยุ 191 ว่าเกิดเหตุมีคนใช้อาวุธปืนยิงกันเสียชีวิตเป็นชาย 1 ราย เหตุเกิดภายใน (วังสารภี พลาซ่า )หมู่ 9 ต.ปากแพรก อ.เมืองกาญจนบุรี หลังรับแจ้งเหตุจึงรายงานให้ผู้บังคับบัญชาทราบ จากนั้นจึงรุดไปตรวจสอบที่เกิดเหตุไปถึงพบร่างของนายอำพล บุ้งทอง อายุ 27 ปี อยู่บ้านเลขที่ 327 หมู่ 3 ต.โคกสะอาด อ.ศรีเทพ จ.เพชรบูรณ์ ถูกยิงด้วยอาวุธปืนขนาด 9 ม.ม.เข้าบริเวณศรีษะและตามร่างกายร่วม 10 นัด นอนหงายเสียชีวิตอยู่ที่จุดเกิดเหตุ มีนางรจนา ชีวี อายุ 50 ปี อยู่บ้านเลขที่ 111/2 หมู่ 2 ต.วังเย็น อ.เมือง จ.กาญจนบุรี ที่อ้างว่าเป็นเพื่อนกับผู้เสียชีวิตเป็นลมล้มพับอยู่ที่บริเวณดังกล่าว หลังจากชันสูตรพลิกศพเบื้องต้นแล้วเสร็จ เจ้าหน้าที่จึงนำตัวนางรจนา ชีวี มาสอบปากคำเพิ่มเติมเพื่อหาสาเหตุและระบุตัวคนร้าย เหตุการณ์ข้างต้นเกิดขึ้นเวลา 08.20 น.วันนี้ 29 พ.ย.64 ที่ผ่านมา วันเดียวกันเวลา 14.30 น.พล.ต.ท.ธนายุตม์ วุฒิจรัสธำรงค์ ผบช.ภ.7 ได้เดินทางมาประชุมเพื่อคลี่คลายคดี โดยมีคำสั่งการให้เจ้าหน้าที่สามารถยิงเพื่อป้องกันตัวได้หากคนร้ายใช้อาวุธปืนยิงต่อสู้ มี พล.ต.ต.บุญฤทธิ์ รอดมา รอง ผบช.ภ.7, พล.ต.ต.อาทิชา เปาอินทร์ รอง ผบช.ภ.7 พล.ต.ต ไพโรจน์ คุ้มภัย ผบก.ภ.จว.กาญจนบุรี, พล.ต.ต.ประสพชัย มัตสยะวานิซกูล ผบก.สส.ภต, พ.ต.อ.กฤตชัย ทองอยู่ รอง บกภ.จว.กาญจนบุรี,พ.ต.อ ชิตภพ โตเหมือน รอง ผบก.สส.ภ.7 พ.ต.อ.สมเกียรติ โฉมฉาย ผกก.เมืองกาญจบุรี, พ.ต.อ.ภาคิน แสนพุฒิ ผกก.สส.ภ.จว. กาญจนบุรี, พ.ต.อ.ณัฐพิสิษฐ์ รัตนอุดมพล สส.ภ.7 เข้าร่วมโดยสามารถยึดของกลาง อาวุธปืนพกสั้น ขนาด 9 มม.ที่ใช้ก่อเหตุได้ จำนวน 1 กระบอก เครื่องกระสุนปืน ขนาด 9 มม. จำนวน 2 นัด รวมทั้งเสื้อผ้ารองเท้าที่ใช้สวมใส่ในวันเกิดเหตุ และ รถจักรยานยนต์ที่ใช้เป็นพาหนะยี่ห้อฮอนด้า เวฟ 125 สีดำ หมายเลขทะเบียน 1กข 6873 กาญจนบุรี จำนวน 1 คัน ส่วนแรจูงใจในการก่อเหตุ พล.ต.ท.ธนายุตม์ วุฒิจรัสธำรงค์ ผบช.ภ.7 จะแถลงให้ทราบในเวลา 14.00 น.โดยหลังจากแถลงข่าวแล้วเสร็จ เจ้าหน้าที่จะนำตัวนายแม๊กไปทำแผนประกอบคำรับสารภาพก่อนที่จะนำตัวส่งพนักงานสอบสวน ดำเนินคดีในข้อหา ฆ่าผู้อื่นโดยเจตนาต่อไป
