เมื่อเวลา 02.00 น. วันที่ 21ธ.ค.62 เกิดเหตุยิงกันเสียชีวิตหน้าศาลเยาวชนและครอบครัวจังหวัดสงขลา มีผู้เสียชีวิต 1 คน ทราบชื่อคือ นายปรเมศวร์ เพชรคงทอง อายุ 22 ปี โดยผู้เสียชีวิตเพิ่งออกจากสถานพินิจและคุ้มครองเด็กและเยาวชน จ.สงขลา มาได้เพียง 8วัน ถูกคู่กรณี 2 รายคือ นายวรฉัตร ช่วยสงคราม อายุ 22 ปี ซึ่งเป็นคนยิง และนายณัฐวุฒิ แพงมี อายุ 23 ปี ใช้อาวุธปืน 99 มม.กระหน่ำยิงจนหมดแม็ค โดยกระสุนถูกเข้าหน้าท้อง 3 นัด หลังจากนั้นได้หลบหนีนำอาวุธปืนไปฝากไว้ที่บ้านญาติ ก่อนเข้ามอบตัวแล้ว พล.ต.ต.ทิวธวัช นครศรี ผบก.ตำรวจภูธรจังหวัดสงขลา เข้าสอบสวนผู้ต้องหาทั้งสองคนพร้อมกับพนักงานสอบสวนสภ.เมืองสงขลา จากการสอบสวนผู้ต้องหาทั้งสองคนได้รับสารภาพว่าเป็นผู้ก่อเหตุจริง และได้นำตัวนายณัฐวุฒิ แพงมี อายุ 23 ปี ไปตรวจค้นอาวุธปืนที่ใช้ก่อเหตุโดยนายณัฐวุฒิให้การว่า หลังจากก่อเหตุได้นำอาวุธปืนไปฝากไว้ที่บ้านญาติในเขตเทศนครสงขลา
