ล่าสุดมีรายงานว่า ก่อนที่คนร้ายจะไปก่อเหตุที่โรงพยาบาลสนาม คนร้ายได้ก่อเหตุยิงพนักงานร้านสะดวกซื้อเสียชีวิตในร้าน ที่ปากซอยลาดพร้าว25 แขวงจันทรเกษม เขตจตุจักร เหตุเกิดเวลาประมาณ 22.30 น. โดยคนร้ายได้เข้าไปซื้อเบียร์จำนวน 1 แพ็ค 3 ขวด แต่ได้ทำขวดเบียร์ตกแตก และไม่ยอมจ่ายค่าเบียร์ที่ตกแตก ทำให้ผู้เสียชีวิตที่เป็นพนักงานไม่พอใจ จนมีปากเสียงกัน ก่อนที่จะมีพนักงานคนอื่นที่อยู่ภายในร้านออกมาช่วยพูดจาตกลงกัน โดยให้คนร้ายชำระเฉพาะค่าสินค้าที่ตนซื้อ ไม่ต้องชำระค่าเบียร์ที่แตก หลังจากนั้นประมาณเกือบเที่ยงคืนทางคนร้ายได้กลับมาที่ร้านอีกครั้ง พร้อมกับปืน เมื่อเข้ามาถึงก็ถามหาผู้เสียชีวิต ก่อนจะกระหน่ำยิงใส่
