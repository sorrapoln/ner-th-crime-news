เมื่อช่วงเวลาประมาณ 17.00 น. เกิดเหตุคนร้ายสวมชุดไรเดอร์ของแอปฯส่งอาหารแอปหนึ่งบุกปล้นร้านทอง ซึ่งตั้งอยู่ภายในห้างสรรพสินค้า อ.ปากช่อง จ.นครราชสีมา โดยพนักงานหญิงได้ให้ปากคำว่า ผู้ก่อเหตุเป็นชาย 1 ราย ใส่เสื้อพนักงานส่งอาหาร ได้ใช้ขวดบรรจุวัตถุไม่ทราบชนิดมาตั้งที่ร้าน ก่อนใช้อาวุธปืนที่อยู่ในถุงดำจี้พนักงานให้นำทองใส่กระเป๋า ก่อนเจ้าของร้านใช้จังหวะที่ผู้ก่อเหตุเผลอ พยายามเข้าต่อสู้กับผู้ก่อเหตุ ก่อนมีเสียงปืนดังขึ้น 2 นัด ทำให้มีผู้ได้รับบาดเจ็บ เป็นเจ้าของร้านทอง ส่วนคนร้ายวิ่งหลบหนีไป
