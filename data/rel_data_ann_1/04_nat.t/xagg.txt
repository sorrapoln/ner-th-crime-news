กลางดึกที่ผ่านมา เจ้าหน้าที่ตำรวจ สภ.เมืองสงขลา ได้รับแจ้งเกิดเหตุยิงกันตาย "ยิงอดีตสารวัตรทหาร" บริเวณบ้านเลขที่ 126/2 หมู่6 บ้านบ่อระกำ ต.พะวง อ.เมืองสงขลา หลังรับแจ้งจึงเดินทางไปตรวจสอบ พร้อมด้วย พ.ต.อ.ภูวรา แก้วพารัตน์ ผกก.สภ.เมืองสงขลา ตำรวจชุดสืบสวน และตำรวจพิสูจน์หลักฐาน9 และหน่วยกู้ภัยสว่างสงขลาร่วมใจ รำคาญเสียงไก่ขัน คว้า 9 มม. "ยิงอดีตสารวัตรทหาร" ดับคาวงเหล้า ที่เกิดเหตุอยู่บริเวณคอกเลี้ยงไก่ พบร่างจ่าสิบเอกเรวัต เรืองช่วย อายุ 59 ปี อดีตสารวัตรทหารค่ายแห่งหนึ่งในพื้นที่ อ.ทุ่งสง จ.นครศรีธรรมราช นั่งเสียชีวิต ในลักษณะหงายหลังอยู่บนม้านั่งหินอ่อน โดยถูกอาวุธปืน ขนาด 9 มม. ยิงมาจากด้านหลัง 6 นัด กระสุนถูกบริเวณลำคอและศรีษะจนทะลุเบ้าตา ตรวจที่เกิดเหตุพบปลอกกระสุนปืน 9 มม. ตกอยู่1 ปลอก หัวกระสุน 1 หัว จึงเก็บไว้เป็นหลักฐาน และบนโต๊ะยังมีขวดเบียร์ 3 ขวด อีกแก้วอีก 4 ใบ พร้อมกับแกล้มที่เพิ่งดื่มกินกัน และขวดเบียร์เปล่าวางอยู่ข้างโต๊ะอีกหลายขวด
