เมื่อวันที่ 1 ธ.ค.64 พล.ต.ต.อำนาจ ไตรพจน์ ผบก.รฟ.พร้อมด้วย พ.ต.อ.กฤษฎาพร ปานโปร่ง ผกก.3 บก.รฟ.สั่งการให้ พ.ต.ต.สถาพร มุสิกพงศ์ สว.ส.รฟ.ทุ่งสง และร.ต.อ.ธนพงศ์ เพชรจง รอง สว.ส.รฟ.ทุ่งสง กก.3 บก.รฟ.จับกุมนายนายบุญชัย หรือ อ๋อง อายุ 28 ปี อยู่บ้านเลขที่ 891 หมู่บ้านเศรษฐกิจ แขวงบางไผ่ เขตบางแค กรุงเทพมหานคร ผู้ต้องหาตามหมายจับศาลอาญาตลิ่งชัน ที่ จ.431/2564 ลงวันที่ 24 พฤศจิกายน 2564 โดยกล่าวหาว่า "พยายามฆ่าผู้อื่น"โดยไตร่ตรองไว้ก่อน บุกรุกเคหสถานในเวลากลางคืน โดยใช้กำลังประทุษร้าย โดยมีอาวุธ ข่มขืนใจผู้อื่นให้กระทำการใด ไม่กระทำการใด โดยใช้กำลังประทุษร้าย โดยมีอาวุธ หน่วงเหนี่ยวกักขังผู้อื่น และพาอาวุธมีดไปในเมือง หมู่บ้าน ทางสาธารณะโดยไม่มีเหตุสมควร การจับกุมครั้งนี้"ตำรวจรถไฟ" จับกุมได้ที่สถานีรถไฟชุมทางทุ่งสง ต.ปากแพรก อ.ทุ่งสง จ.นครศรีธรรมราช
