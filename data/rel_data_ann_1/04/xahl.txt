เมื่อเวลา 19.00 น.วันที่ 18 มกราคม พ.ต.อ.รณภัฎ ทับทิมธงไชย ผกก.สภ.บางเเม่นาง จ.นนทบุรี พ.ต.ท.ศุภชัย ศรีศักดิ์ รอง ผกก.สส.สภ.บางเเม่นางพ.ต.ต.ณัฐวุฒิ มิ่งเมือง สว.สส.สภ.บางเเม่นาง พร้อมกำลังร่วมกันจับกุมตัวนายวัชระ อินทร์สุข อายุ 20 ปี อยู่บ้านเลขที่ 95หมู่5 ต.ตะดอบ อ.เมืองศรีสะเกษ จ.ศรีสะเกษ ผู้ต้องหาตามหมายจับของศาลจังหวัดศรีสะเกษเลขที่ จ3 /2565 วันที่ 7 มกราคม 2565 คดี กระทำชำเราเด็กอายุไม่เกิน 15 ปี โดยจับกุมได้ที่โรงงานแห่งหนึ่ง หมู่ที่ 4 ต.บ้านใหม่ อ.บางใหญ่ จ.นนทบุรี เหตุการณ์ดังกล่าวเกิดขึ้นเมื่อวันที่ 22 มิถุนายน 64 เจ้าหน้าที่ตำรวจ สภ.หนองไฮ จ.ศรีสะเกษ ได้รับเเจ้งจากผู้ปกครองของเด็กหญิงเอ (นามสมมุติ) อายุ 14 ปี ว่าถูกนายวัชระ กระทำชำเรา หลังก่อเหตุ นายวัชระได้หลบหนีไปจากที่อยู่เดิม ต่อมาเจ้าหน้าที่ตำรวจชุดสืบสวน สภ.หนองไฮ สืบทราบว่าผู้ต้องหาได้หลบหนีมาทำงานอยู่ที่โรงงานแห่งหนึ่งในพื้นที่ ต.บางแม่นาง อ.บางใหญ่ จึงประสานเจ้าหน้าที่ตำรวจชุดสืบสวน สภ.บางเเม่นาง เพื่อทำการจับกุม
