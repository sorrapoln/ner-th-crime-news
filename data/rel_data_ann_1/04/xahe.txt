วันนี้ (1 ม.ค.2565) พล.ต.ต.จิรสันต์ แก้วแสงเอก รองผู้บัญชาการตำรวจนครบาล (รอง ผบช.น.) เปิดเผยถึงการดูแลความสงบเรียบร้อยในช่วงเทศกาลปีใหม่ 2565 โดยเฉพาะช่วงคืนที่ผ่านมาที่มีการเฉลิมฉลองช่วงคืนส่งท้ายปีเก่า ต้อนรับปีใหม่ โดยภาพรวมยังไม่มีเหตุการณ์ใหญ่ที่ทำให้เกิดผลกระทบต่อประชาชนแต่มีการจับกุมร้านอาหาร และสถานประกอบการฝ่าฝืนจำหน่ายเครื่องดื่มแอลกอฮอล์เกินเวลาที่กฎหมายกำหนด ซึ่งถือว่าฝ่าฝืน พ.ร.ก.ฉุกเฉิน และประกาศของกรุงเทพฯ รวม 4 คน คือ ในพื้นที่ สน.ปทุมวัน ตรวจจับได้ 3 ร้าน ที่จำหน่ายเครื่องดื่มแอลกอฮอล์เกินเวลาที่กฎหมายกำหนด
