พ.ต.อ.ฐาปนพงษ์ ชัยรังษี ผกก.สภ.สันทราย จ.เชียงใหม่ เปิดเผยว่า จากกรณี ร.ต.อ.ดวงฤทธิ์ วรรณฤทธิ์ รอง สว.สส.สภ.สันทราย ได้รับแจ้งเหตุจาก นายเฉลิมพล (สงวนนามสกุล) อายุ 43 ปี และนายลิขิต (สงวนนามสกุล) อายุ 29 ปี พ่อค้าขาย "หม่าล่า" หน้าร้านสะดวกซื้อใน อ.สันทราย จ.เชียงใหม่ ว่าถูกกลุ่มวัยรุ่น จำนวน 4 คน ซึ่งมีเจ้าหน้าที่ รปภ.หมู่บ้านแห่งหนึ่งใน อ.สันทราย รุมทำร้ายร่างกาย เมื่อกลางดึกวันที่ 13 พ.ย. 64 ที่ผ่านมา โดยผู้เสียหายได้รับบาดเจ็บฟันหัก และสลบคาร้าน ทั้งนี้ หลังเกิดเหตุ ได้สั่งการให้ พ.ต.ท.พูนทรัพย์ รวมสุข รอง ผกก.สส.สภ.สันทราย และชุดสืบสวน ออกติดตามจับกุมผู้ก่อเหตุ โดยสามารถจับกุมตัว นายณัฐพงษ์ (สงวนนามสกุล) อายุ 25 ปี , นายณัฐวุฒิ (สงวนนามสกุล) อายุ 20 ปี , นายยุทธนา (สงวนนามสกุล) อายุ 26 ปี , นายธวัช (สงวนนามสกุล) อายุ 25 ปี และนายสุรศักดิ์ (สงวนนามสกุล) อายุ 28 ปี เบื้องต้นได้แจ้งข้อหา ร่วมกันทำร้ายร่างกายผู้อื่นจนได้รับบาดเจ็บ โดยเหตุการร์ดังกล่าว เกิดขึ้นเมื่อเวลาประมาณ 01.00 น. วันที่ 13 พ.ย. 64 บริเวณหน้าร้านสะดวกซื้อป่าลาน อ.สันทราย จ.เชียงใหม่ "หม่าล่า"
