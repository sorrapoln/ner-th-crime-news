วันนี้ (17 ก.ย.2564) พล.ต.ท.กรไชย คล้ายคลึง ผู้บัญชาการตำรวจสืบสวนสอบสวนอาชญากรรมทางเทคโนโลยี เปิดเผยว่า เจ้าหน้าที่ขยายผลจับกุม น.ส.ธิดาวรรณ พร้อมสามี ผู้ต้องหาตามหมายจับ คดีกู้ยืมเงินที่เป็นการฉ้อโกงประชาชน ภายหลังหลอกให้ผู้เสียหายร่วมลงทุนผ่านแอปพลิเคชันอินสตราแกรม และไลน์ สำหรับการจับกุมครั้งนี้ เกิดขึ้นหลังจากกรณีเยาวชนหญิงวัย 17 ปี ก่อเหตุชิงทอง ภายในห้างสรรพสินค้าแห่งหนึ่ง ในพื้นที่ จ.นนทบุรี เมื่อวันที่ 12 ก.ย. ก่อนถูกเจ้าหน้าที่ควบคุมตัวไว้ได้ และให้การว่า สาเหตุที่ทำเพราะถูกหลอกให้นำเงินไปร่วมลงทุนทางออนไลน์กับกลุ่ม น.ส.ธิดาวรรณ กว่า 50,000 บาท ตำรวจจึงสอบสวนแกะรอย กระทั่งควบคุมตัวผู้ต้องหาได้ที่บ้านหลังหนึ่งใน จ.อุทัยธานี
