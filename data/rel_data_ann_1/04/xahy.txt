พล.ต.ต.ธัชชัย หงส์ทอง ผู้บังคับการ ตำรวจภูธรจังหวัดสมุทรปราการ ระบุว่า สถานภาพอาชญากรรมยังมีความเสี่ยง มีการใช้ปืน อาวุธสงคราม ก่อเหตุ ทั้งคดีประทุษร้ายต่อทรัพย์สิน, ร้านค้า, ประชาชน และ คดียาเสพติด จึงกำชับให้ตำรวจกวาดล้าง เน้นป้องกันและปราบปราม รวมถึง ตามจับผู้ต้องหาคดีค้างเก่า เพื่อให้เกิดความปลอดภัยในชีวิตและทรัพย์สินของประชาชน โดยเฉพาะช่วงเทศกาลคริสมาสต์ ต่อเนื่องเทศกาลปีใหม่ นอกจากนี้ ในส่วนคดียาเสพติด จับผู้ต้องหาได้ 444 คน ในจำนวนนี้เป็นผู้เสพส่วนใหญ่ หมายจับคดียาเสพติด 6 ราย แยกเป็น ยาบ้า 342 ราย ของกลางกว่า 1,100 เม็ด ยาไอซ์ 9 ราย กัญชา 44 ราย รวมทั้ง พืชกระท่อม 43 ราย รวมทั้ง จับกุมคดีอาญากลุ่มที่ 1-4 ในคดีค้างเก่าได้อีก 45 ราย ด้วย
