พล.ต.ต.จิรสันต์ แก้วแสงเอก รอง ผบช.น.และโฆษก บช.น. กล่าวถึงภาพรวมงานเคาดาวน์ในพื้นที่ กทม. เมื่อคืนที่ผ่านมา มีการจัดกิจกรรมใน 3 จุดใหญ่ ไม่พบเหตุการณ์รุนแรง ทุกอย่างเป็นมาตรการของกรุงเมพมหานคร แต่อย่างไรก็ตาม ทางด้านตำรวจ สน.ห้วยขวาง และ สน.ปทุมวัน ได้ดำเนินการจับกุมสถานประกอบการร้านอาหารที่จำหน่ายสุรา ทำให้สุ่มเสี่ยงต่อการแพร่โรคโควิด-19 จำนวน 4 แห่ง ในพื้นที่สน.สน.ปทุนวัน 3 ร้าน สน.ห้วยขวาง 1 ร้าน โดยในพื้นที่ห้วยขวาง สามารถจับกุมผู้ใช้บริการ 37 ราย ในลักษณะมั่วสุมปาร์ตี้ยาเสพติด โดยตรวจพบสารเสพติดในร่างกาย 27 คน ส่วนที่เหลือ 10 คนไม่พบสารเสพติดในร่างกาย ส่วนความคืบหน้าคดีเด็กนักเรียนอาชีวะตีกันย่านธนบุรี ในพื้นที่ สน.แสมดำ ล่าสุดสามารถจับกุมดำเนินคดีได้แล้ว 15 ราย เป็นกลุ่มนักเรียนอาชีวะพื้นที่กรุงธนบุรี 6 คน และกลุ่มนักเรียนเทคโนสมุทรสาคร 9 ราย หลังจานี้คาดว่าพนักงานสอบสวนจะออกหมายจับเพิ่มอีก 7 ราย แบ่งเป็นอาชีวธนบุรี 6 ราย และสมุทรสาคร 1 ราย ส่วนกรณีผู้ปกครองต้องรับโทษ ฐานปล่อยปะละเลยนั้น อยู่ระหว่างการรวบรวมพยานหลักฐาน และสอบปากคำผู้แกครอง ว่ามีเจตนาปล่อยปะละเลยบุตรหลานให้มาก่อนเหตุหรือไม่
