ช่วงบ่ายวันที่ 10 ม.ค. ต่อเนื่องมาช่วงเช้ามืดวันที่ 11 ม.ค. เกิดเหตุสลดใน กรุงเทพ ถึง 3 เหตุ มีผู้ เสียชีวิต 4 ราย บาดเจ็บ สาหัส 2 ราย เจ้าหน้าที่คาดสาเหตุเกิดจากการเสพยาเกินขนาด ในขณะที่บางรายยังไม่ทราบสาเหตุที่แน่ชัด เหตุการณ์แรกเกิดขึ้นเวลา 15.00 น. ของวันที่ 10 ม.ค. ในบ้านเลขที่ 922/29 ซอยเจริญราษฎร์ 7 แยก 4 ถนนเจริญราษฎร์ แขวงบางโคล่ เขตบางคอแหลม น.ส.พาณิภัค หรือ เอมมี่ อายุ 22 ปี นอนหงายเสียชีวิตอยู่บนพื้นห้องข้างเตียง ที่จมูกและปากมีคราบผงสีขาวคล้ายเคตามีน ในขณะที่แฟนหนุ่มคือ นายทัชชัย หรือ ดรีม กล่อมใจ อายุ 23 ปี ก็นอนหมดสติอยู่บนเตียง และมีคราบเคตามีนเช่นเดียวกัน ก่อนที่เจ้าหน้าที่จะเร่งทำ CPR และนำตัวส่งโรงพยาบาลเลิดสิน
