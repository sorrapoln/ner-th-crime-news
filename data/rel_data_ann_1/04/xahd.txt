มีภาพจากกล้องหน้ารถบันทึกภาพนาที เกิดอุบัติเหตุกลุ่มมอเตอร์ไซค์ ชนท้ายรถบรรทุก โดยมีรถมอเตอร์ไซค์ล้มหลายคัน และมีผู้ได้รับบาดเจ็บบาดบนถนน จากภาพจะเห็นกลุ่มมอเตอร์ไซค์ เรียกเพื่อน และบางส่วน เข้าไปดูเพื่อนที่ประสบเหตุในทันที โดยเหตุการณ์นี้เกิดที่บริเวณถนนสาย 3245 หนองเสือช้าง-แยกเขาน้อย ม.2 ต.ตาสิทธิ์ อ.ปลวกแดง จ.ระยอง ตำรวจสภ.ปลวกแดง เข้าตรวจสอบ ที่เกิดเหตุเป็นถนน 4 เลนสวนทาง พบรถมอเตอร์ไซค์ 6 คันล้มอยู่กลางเลน โดยมี 2 คัน สภาพรถพังยับเยิน ใกล้กันพบรถบรรทุก 6 ล้อ สภาพถูกชนท้ายจอดอยู่กลางถนน โดยนายบอย เป็นคนขับรถบรรทุก 6 ล้อ รอให้การกับตำรวจโดยในที่เกิดเหตุ มีผู้เสียชีวิตเป็นชาย 1 คน อีก 1 คน หมดสติได้รับบาดเจ็บสาหัส และเสียชีวิตในเวลาต่อมา ขณะส่งรักษาตัวที่รพ.ปลวกแดง และมีผู้ได้รับบาดเจ็บอีก 4 คน
