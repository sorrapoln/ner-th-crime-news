พฤติการณ์ ก่อนเกิดเหตุเมื่อประมาณปี พ.ศ. 2540 นายชาญณรงค์หรือจุกฯ ซึ่งขณะนั้นเป็นผู้ใหญ่บ้านใน ต.ท่าชนะ อ.ท่าชนะ จ.สุราษฎร์ธานี ได้ประกอบอาชีพรับเหมาก่อสร้าง และเป็นผู้ชนะการประมูลงานโครงการขุดลอกคลองตลิ่งของกรมพัฒนาที่ดิน ซึ่งขณะดำเนินงานตามโครงการดังกล่าว บริษัทของผู้ต้องหาได้ทำให้พืชผลของชาวบ้านบริเวณริมคลองได้รับความเสียหาย ชาวบ้านจึงได้รวมตัวกันแจ้งให้นายสิทธิโชค (ผู้เสียชีวิต) ซึ่งเป็น สจ.สุราษฎร์ธานี ในขณะนั้น ช่วยคลี่คลายปัญหาความเดือดร้อน โดยผู้ตายได้พาชาวบ้านเข้าร้องเรียนต่อผู้ว่าราชการจังหวัดสุราษฎร์ธานี และผู้ว่าราชการจังหวัดสุราษฎร์ธานีมีคำสั่งให้ระงับโครงการชั่วคราว ต่อมา เมื่อวันที่ 6 พฤษภาคม 2540 เวลาประมาณ 21.00 น. ได้เกิดเหตุคนร้ายร่วมกันใช้อาวุธปืนลูกซองยาวชนิด 5 นัด และอาวุธปืนสั้นรีวอลเวอร์ ขนาด .38 ลอบยิงนายสิทธิโชคฯ ถึงแก่ความตาย ที่ ต.วัง อ.ท่าชนะ จ.สุราษฎร์ธานี จากการสืบสวนสอบสวนเชื่อว่าน่าจะเกี่ยวข้องกับกรณีที่ผู้เสียชีวิตเป็นผู้นำชาวบ้านเข้าพบผู้ว่าราชการ จว.สุราษฎร์ธานี เพื่อร้องเรียนบริษัทรับเหมาก่อสร้างของผู้ต้องหา ซึ่งเจ้าหน้าที่ตำรวจสามารถดำเนินคดีกับผู้ต้องหารวม 6 คน โดยเป็นมือปืนผู้ก่อเหตุ 4 คน คือนายประศาล, นายบูรณ์, จำเลยที่ 2, นายลำดวน, และ นายประทาน, กลุ่มผู้จ้างวานมี น.ส.โสภิดา และ นายชาญณรงค์ ผู้ต้องหา
