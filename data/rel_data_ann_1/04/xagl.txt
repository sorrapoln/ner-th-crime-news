วันที่ 13 ม.ค.2565 ตำรวจสภ.ธัญบุรีรับแจ้งเหตุรปภ.ถูกแทงเสียชีวิต ที่หมู่ 2 ต.ลำผักกูด อ.ธัญบุรี จ.ปทุมธานี ที่เกิดเหตุพบร่างนายลิขิจ เลิศปรีชา อายุ 49 ปี ถูกแทงด้วยอาวุธมีดพรุนทั่วร่างกาย รวมกันกว่า 17 แผล จากการสอบสวนพบว่าผู้ตายเป็นระดับหัวหน้ารปภ. เรียกว่าสายตรวจ ส่วนคนก่อเหตุทราบชื่อคือนายวิรุตต์ ซึ่งเคยชกต่อยกับผู้ตาย จนถูกไล่ออก เมื่อวานนี้เจ้าตัวมาเขียนใบลาออก คาดว่าน่าจะมาดักรอผู้ตายด้วยความแค้นจึงลงมือแทงพรุนแบบนี้ เบื้องต้นพบว่าผู้ตายเคยด่าแม่ผู้ก่อเหตุ มีปากเสียงกันหลายครั้ง จึงอาจทำให้อีกฝ่ายแค้นเลยลงมือฆาตกรรมแบบนี้ โดยขณะนี้ตำรวจได้เรียกพยานสอบปากคำ พร้อมส่งกำลังไล่ล่าผู้ก่อเหตุมารับโทษตามกฎหมายต่อไป
