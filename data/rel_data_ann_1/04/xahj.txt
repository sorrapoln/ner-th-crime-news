กรณีเมื่อเวลา 10.00 น. วันที่ 12 ม.ค. 65 ร.ต.อ.ประมวล พูลศิลป์ รอง สว. (สอบสวน) สภ.บางคล้า รับแจ้งมีเหตุไล่ยิงกันจนมีผู้บาดเจ็บสาหัส ที่เกิดเหตุบริเวณหน้ามหาวิทยาลัยราชภัฏราชนครินทร์ฉะเชิงเทรา ศูนย์บางคล้า หมู่ที่ 4 ตำบลหัวไทร อำเภอบางคล้า จังหวัดฉะเชิงเทรา จึงได้รายงาน พ.ต.อ.พรชัย กิตติชญาน์ธร ผกก.สภ.บางคล้า พ.ต.อ.พงศ์พัชร์ แจ้งหมื่นไวย์ ผกก.สืบสวน ภ.จว.ฉะเชิงเทรา พร้อมชุดสืบสวนภ.จว.ฉะเชิงเทรา และชุดสืบสวน สภ.บางคล้า รุดตรวจสอบจุดเกิดเหตุ นายปิยะพงษ์ พุกสอน อายุประมาณ 35 ปี ผู้เสียหายให้การกับ ตร.ว่า ตนเองได้ขับขี่รถจักรยานยนต์ยี่ห้อฮอนด้า เวฟ สีดำแดง หมายเลขทะเบียน กถ 8059 ฉะเชิงเทรา มาพร้อมกับ น.ส.กนกวรรณ นาคกร อายุ 35 ปี แฟนสาวที่ตั้งครรภ์ได้ 6 เดือน กำลังจะไปส่งแฟนที่บ้านในพื้นที่ อ.ราชสาส์น ระหว่างทางตรงจุดเกิดเหตุถนนหน้ามหาวิทยาราชภัฏฯ ผู้ก่อเหตุได้จอดรถเก๋งยี่ห้อโตโยต้า ยาริส สีดำ หมายเลขทะเบียน กท 374 สระแก้ว โดยทราบชื่อผู้ก่อเหตุชื่อนายสันติสุข ใจฮวบ จอดรถยืนดักรออยู่ เมื่อตนเองกับแฟนสาวได้ขับรถจักรยานยนต์ผ่านตรงจุดเกิดเหตุดังกล่าว ผู้ก่อเหตุก็ได้ชักปืนยิงมาทางตนกับแฟนสาว โชคดีที่ไม่โดน ก่อนจะรีบขับรถจักรยานยนต์หลบหนีมาตามเส้นทางหลังมหาวิทยาลัยราชภัฏฯ จนมาถึงเขต อ.ราชสาส์น ซึ่งผู้ก่อเหตุได้วนรถขับไล่ตามมาทัน และใช้ปืนยิงซ้ำจนไปโดนแฟนสาวที่ท้อง 6 เดือนกระสุนเข้าบริเวณชายโครง ก่อนที่ผู้ก่อเหตุจะขับรถหลบหนีไป ล่าสุด เมื่อเวลา 14.30 น. วันเดียวกัน นายสันติสุข ใจฮวบ อายุ 27 ปี ผู้ก่อเหตุได้ติดต่อขอเข้ามอบตัวที่สถานีตำรวจภูธรบางคล้า โดยมีพล.ต.ต.นันทวุฒิ สุวรรณละออง ผบก.ภ.จว.ฉะเชิงเทรา พ.ต.อ.ชาตรี สุขศิริ รอง ผบก. พ.ต.อ.พงษ์พัฒน์ แจ้งหมื่นไวย์ ผกก.สืบสวน ภ.จว.ฉะเชิงเทรา พ.ต.อ.พรชัย กิตติชญาน์ธร ผกก.สภ.บางคล้า ผู้ก่อเหตุได้รับสารภาพว่า โดยกล่าวอ้างว่าที่ก่อเหตุไปเพราะ ก่อนหน้าในอดีตนายปิยะพงษ์ ได้เคยข่มขืนแฟนสาวของตนเอง จนทำให้นายปิยะพงษ์มีการถูกดำเนินคดีต้องโทษจำคุกมา 4-5 ปี หลังจากที่นายปิยะพงษ์ได้พ้นโทษออกมา ก็พยายามได้มาหาเรื่อง เพราะโกรธแค้นที่ถูกแจ้งความจนติดคุก โดยตัวเองมีความเจ็บแค้นตัวฝ่ายชายจึงได้ก่อเหตุไป เบื้องต้นเองตั้งใจที่จะยิงนายปิยะพงษ์ ไม่ได้ตั้งใจยิงแฟนสาวจนทำให้บาดเจ็บ
