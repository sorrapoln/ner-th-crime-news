วันนี้ (11 พ.ย. 62) ผู้สื่อข่าวรายงานว่า เจ้าหน้าที่ตำรวจชุดสืบสวน สภ.เมืองอ่างทอง และชุดสืบสวน ภ.จว.อ่างทอง ออกหมายจับและทำการควบคุมตัว นาย นันทวัช สร้างเขต หรือ อาร์ม อายุ 29 ปี อยู่บ้านเลขที่ 33 หมู่ที่ 10 ตำบลบ้านอิฐ อำเภอเมือง นายบุญประสิทธิ์ วีระพงศ์ หรือ ต้น อายุ 19 ปี อยู่บ้านเลขที่ 80 ถนน อ่างทอง –โพธิ์ทอง ตำบลศาลาแดง อำเภอเมือง และนาย ธนาธิป มุรินทร์จันทร์ หรือ เอ็ม อายุ 24 ปี อยู่บ้านเลขที่ 33/2 หมู่ที่ 10 ตำบลบ้านอิฐ อำเภอเมือง ในข้อหาร่วมกันทำร้ายร่างกายผู้อื่นจนเป็นเหตุให้ได้รับอันตรายแก่กายหรือ จิตใจและร่วมกันบุกรุกเข้าไปในสถานที่ราชการ โดยใช้กำลังประทุษร้ายหรือขู่เข็ญว่าจะใช้กำลังประทุษร้ายในเวลากลางคืน โดยร่วมกระทำผิดด้วยกันตั้งแต่สองคนขึ้นไป
