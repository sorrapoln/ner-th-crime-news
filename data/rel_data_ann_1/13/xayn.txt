เมื่อวันที่ 17 ม.ค.ร.ต.อ.ไพบูลย์ ไชยสิทธิ์กุล รอง สว.สอบสวน สภ.กุมภวาปี จ.อุดรธานี เปิดเผยว่า เมื่อช่วงกลางดึกที่ผ่านมา ได้รับแจ้งเหตุสามีใช้ปืนพกสั้นยิงภรรยาก่อนยิงตัวเองตายตาม ที่บริเวณโรงจอดรถใต้ถุนบ้าน เลขที่ 30 หมู่ 13 บ้านดงน้อย ต.ปะโค อ.กุมภวาปี จ.อุดรธานี จึงได้รุดไปตรวจสอบ ที่เกิดเหตุ พบชาวบ้านยืนมุงดูกันจำนวนมาก ทราบชื่อผู้ตายคือ นายพานทอง แสนลำ อายุ 34 ปี ผู้เป็นสามี ลูกชายเจ้าของบ้าน สภาพศพนอนตะแคงหันหลังชนกันกับน.ส.อารยา ผิวแดง อายุ 26 ปี ภรรยา ตรวจสอบสภาพศพ พบว่า น.ส.อารยา ถูกยิงเข้าบริเวณท้ายทอย 2 นัด หัวไหล่ด้านซ้าย 1 นัด กระสุนฝังใน เลือดไหลนองพื้น ส่วนนายพานทอง ถูกปืนยิงเข้าบริเวณขมับด้านขวา 1 นัด กระสุนทะลุออกขมับด้านซ้ายมันสมองกระจาย. โดยศพนายพานทองนอนทับปืนพกสั้นแบบออโตเมติกไทยประดิษฐ์ ลำกล้องขนาด 9 มม. สีเงิน ที่ใช้ยิงภรรยาและตัวเองเสียชีวิตอยู่ข้างรถกระบะโตโยต้า สีเงิน ทะเบียน บห-8294 อุดรธานี ใกล้กับศพพบปลอกกระสุนปืนขนาด .380 มม. ตกอยู่บนพื้น 4 ปลอก ลูกกระสุนปืนที่ยังไม่ได้ยิง 4 นัด และในรังเพลิงอีก 1 นัด รวม 9 นัด นอกจากนี้ยังพบยาบ้าตกกระจายอยู่บนพื้น 18 เม็ด ตรวจสอบในกระเป๋ากางเกงด้านหลังของ นายพานทอง พบถุงพลาสติกบรรจุยาบ้าอีก 58 เม็ด ตำรวจจึงเก็บไว้เป็นหลักฐาน เพื่อดำเนินคดีตามกฎหมาย
