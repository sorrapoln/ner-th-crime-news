18 มกราคม 2565 เจ้าหน้าที่อุทยานแห่งชาติถ้ำผาไท จังหวัดลำปาง เจ้าหน้าที่ตำรวจ สภ.งาว สนธิกำลังจับกุม ผู้ต้องหาตามหมายจับศาลจังหวัดลำปาง คือ นายประจักษ์ อายุ 37 ปี ชาว ต.บ้านอ้อน อ.งาว จ.ลำปาง พร้อมของกลาง อาวุธปืนไทยประดิษฐ์ (ลูกซองเบอร์12) จำนวน 1 กระบอก ลูกกระสุนปืนลูกซอง จำนวน 8 นัด ยาบ้าชนิดกลมแบน สีแดง ประทับอักษร WY จำนวน 309 เม็ดยาบ้าชนิดกลมแบนสีเขียว ประทับอักษร WY จำนวน 3 เม็ด รวมยาบ้า 312 เม็ด เหตุเกิดที่บริเวณห้วยแม่แป้น ท้องที่บ้านแม่แป้น ม.5 ต.นาแก อ.งาว จ.ลำปาง ในเขตเตรียมการอุทยานแห่งชาติถ้ำผาไท โดยผู้ต้องหาถูกควบคุมตัวมาสอบสวนและดำเนินคดีที่ สภ.งาว จังหวัดลำปาง แล้วเบื้องต้นผู้ต้องหาให้การรับสารภาพทุกข้อกล่าวหา
