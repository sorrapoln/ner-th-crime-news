มื่อช่วงเที่ยงของวันนี้ (19 ม.ค.) ตำรวจสายตรวจ สภ.เมืองพัทลุง นำกำลังตรวจสอบที่เกิดเหตุภายในบ้านหลังหนึ่งในพื้นที่ตัวเมือง จังหวัดพัทลุง พบข้าวของเครื่องใช้ที่อยู่ในบ้านและในห้องครัวถูกโค่นล้มระเนระนาดเสียหาย ขณะที่ผู้ก่อเหตุเป็นชายอายุ 24 ปี ซึ่งเป็นลูกชายของเจ้าของบ้าน ได้หลบซ่อนตัวอยู่ภายในห้องพัก โดยที่ในมือได้ถือมีดและเหล็กขูดชาร์ปอยู่ตลอดเวลา เพราะหวาดระแวงว่าจะมีคนมาทำร้าย ขณะที่ตำรวจได้เคาะประตูเรียกนานกว่า 10 นาที แต่ไม่มีเสียงตอบรับ จึงไขกุญแจประตูเข้าไปบุกชาร์จตัวชายรายนี้เอาไว้ได้ พร้อมคุมตัวเอาไว้ได้ เหตุการณ์ในครั้งนี้เกิดขึ้น ภายหลังคนในครอบครัวและญาติของชายรายนี้ได้โทรศัพท์แจ้งตำรวจว่า เขาอยู่ในอาการคลุ้มคลั่ง เมายาบ้า อาละวาดทำลายข้าวของในบ้านและพยายามจะทำร้ายคนในบ้าน ท่ามกลางความหวาดกลัว หลังจากเสพยาบ้าเข้าไปทำให้เกิดอาการหลอนพร้อมถือมีดและเหล็กขูดชาร์ปอยู่ในมือ ขณะที่ล่าสุด ตำรวจได้ประสานส่่งตัวชายรายนี้ไปบำบัดรักษายาเสพติด ที่ศูนย์บำบัดยาเสพติดไม้เสียบ อำเภอชะอวด จังหวัดนครศรีธรรมราช ตามความประสงค์ของญาติต่อไป
