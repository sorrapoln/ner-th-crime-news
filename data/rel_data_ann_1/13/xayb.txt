กลางดึกคืนวันที่ 14 ม.ค.65 ผ่านมาเจ้าหน้าที่ชุดสกัดกั้นและปราบปรามยาเสพติด ภ.5 บก.สส.ภ.5 กก.สส.ภ.จว.เชียงราย และทหารพรานร้อย ทพ.3105 กองกำลังผาเมือง ได้ร่วมกันสกัดแก๊งลำค้ายาเสพติด โดยสามารถจับกุมผู้ต้องหาได้ 3 คนคือ นายต่ง อายุ 25 ปี ชาว ต.สบบง อ.ภูซาง จ.พะเยา นายพลทัต อายุ 23 ปี ชาว ต.ปอ อ.เวียงแก่น จ.เชียงราย และนายฉัตรชัย อายุ 21 ปี ชาว ต.ตับเต่า อ.เทิง จ.เชียงราย โดยขยายผลยึดยาบ้าได้จำนวน 6 ล้านเม็ด โดยการจับกุมครั้งนี้ทางเจ้าหน้าที่ได้สืบทราบจะมีการลักลอบขนยาเสพติดจำนวนมากจากพื้นที่ชายแดนไทย-สปป.ลาว ด้าน จ.เชียงราย จึงได้วางกำลังสกัดกั้นตามจุดต่างๆ โดยทราบว่ากลุ่มดังกล่าวใช้รถยนต์ 4-5 คัน ขับตามกันไปบนถนนเลียบแม่น้ำโขง ต.บ้านแซว อ.เชียงแสน ผ่าน อ.เชียงของ มุ่งหน้าไปทาง ไปทาง อ.เทิง จ.เชียงราย จึงได้สะกดรอยตาม จนกระทั่งพบ รถยนต์กระบะ ยี่ห้อโตโยต้า รุ่นวีโก้ หมายเลขทะเบียน บบ 2293 พะเยา ขับไปตามเส้นทางผ่านจุดตรวจท่าเจริญ ต.ศรีดอนชัย อ.เชียงของ บนถนนสายเชียงของ-เทิง โดยมีรถขับตามมาอีก 2-3 คัน ทางเจ้าหน้าที่จึงให้สัญญานหยุดตรวจแต่ปรากฎว่ารถคันดังกล่าวกลับเร่งเครื่องฝ่าด่านตรวจขับหลบหนีไปอย่างรวดเร็ว
