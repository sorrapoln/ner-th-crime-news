16 ต.ค.2564 เมื่อเวลาประมาณ 11.00 น. เจ้าหน้าที่ตำรวจ สภ.เมืองพัทลุง รับแจ้งเหตุยิงกัน มีผู้เสียชีวิต และ บาดเจ็บ อยู่ภายในบ้านเลขที่ 29 หมู่ 2 ต.ท่ามิหรำ อ.เมือง จ.พัทลุง จึงประสานตำรวจพิสูจน์หลักฐาน และ เจ้าหน้าที่กู้ภัยพัทลุง ตรวจสอบที่เกิดเหตุ ที่เกิดเหตุเป็นบ้านเดี่ยวมีใต้ถุนสูง พบผู้เสียชีวิต 2 ศพ ทราบชื่อ สิบเอกโชคชัย ปานนุ่ม อายุ 34 ปี มีบาดแผลถูกยิงเข้าบริเวณศรีษะ และลำตัว จำนวน 3-4 นัด และผู้เสียชีวิตอีกรายชื่อนายสุธรรม หนูนุ่ม อายุ 52 ปี และบริเวณใกล้กัน พบอาวุธปืนขนาด 9 มม.จำนวน 2 กระบอก นอกจากนี้ ยังมีผู้บาดเจ็บสาหัสอีก 1 ราย คือ ร.ต.ต.ทวี วรานุษิต อายุ 70 ปี ถูกยิงเข้าบริเวณใบหน้า ถูกนำส่งโรงพยาบาลพัทลุง แล้ว
