วันที่ 14 พฤศจิกายน 2564 พ.ต.ท.ประยุทธ พึ่งเคหา สว.(สอบสวน) สน.ประเวศ ได้รับแจ้งเหตุชายป่วย "ไบโพลาร์" ยิงตัวเองเสียชีวิต เหตุเกิดภายในบ้านเลขที่ 99/1299 ซอยหมู่บ้านนักกีฬาแหลมทอง 40 แขวงและเขตสะพานสูง กรุงเทพฯ หลังรับแจ้งจึงเดินทางไปตรวจสอบที่เกิดเหตุ พร้อมด้วยแพทย์โรงพยาบาลตำรวจ ,กองพิสูจน์หลักฐาน และเจ้าหน้าที่มูลนิธิร่วมกตัญญู ที่เกิดเหตุเป็นบ้านเดี่ยว เนื้อที่ประมาณ 40 ตารางวา สูง 2 ชั้น ภายในห้องนอนชั้น 2 พบศพนายเกียรติประวัติ (สงวนนามสกุล) อายุ 23 ปี มีอาการป่วยเป็น "ไบโพลาร์" นอนเสียชีวิต มีบาดแผลอาวุธปืนไทยประดิษฐ์ขนาด .38 มม. ยิงกรอกปากตัวเอง 1 นัด เจ้าหน้าที่กองพิสูจน์หลักฐานเข้าเก็บวัตถุพยานหลักฐานภายในที่เกิดเหตุ หลังจากเจ้าหน้าที่แพทย์โรงพยาบาลตำรวจ ชันสูตรเบื้องต้น ได้มอบหมายให้มูลนิธิร่วมกตัญญูนำศพส่งสถาบันนิติเวชวิทยาศาสตร์ โรงพยาบาลตำรวจตามขั้นตอนของกฎหมาย
