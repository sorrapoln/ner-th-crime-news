เมื่อเวลาประมาณ 15.00 น. วันที่ 8 ธันวาคม 2564 ร.ต.อ.คมเดช สุขะรัตนวงค์ ร้อยเวร สภ.อินทร์บุรี จังหวัดสิงห์บุรี ได้รับแจ้งเหตุทำร้ายร่างกาย ที่บ้านเลขที่ 67 หมู่ 15 ตำบลทองเอน อำเภออินทร์บุรี จังหวัดสิงห์บุรี เจ้าหน้าที่สายตรวจอินทร์บุรีจึงเดินทางไประงับเหตุ พร้อมควบคุมตัวผู้ก่อเหตุมาสอบสวนที่ สภ.อินทร์บุรี ต่อมาในเวลาประมาณ 08.30 น.วันที่ 9 ธันวาคม ผู้สื่อข่าวได้ลงพื้นที่ตรวจสอบเหตุดังกล่าวทราบว่า ผู้ก่อเหตุคือ นายไพทูลย์ อ๊อสมาน อายุ 46 ปี เจ้าหน้าที่ควบคุมตัวไว้ที่ สภ.อินทร์บุรี เพื่อทำการตรวจสอบสวน ส่วนผู้ที่ได้รับบาดเจ็บคือ นางอารยาภา รัตนภาษี อายุ 43 ปี ได้รับบาดเจ็บสาหัส ญาติช่วยกันนำส่งโรงพยาบาลอินทร์บุรีสำหรับเหตุการณ์ที่เกิดขึ้นนั้น นายศุภชัย ยิ้มจันทร์ อายุ 26 ปี ลูกชายผู้ได้รับบาดเจ็บ เปิดเผยว่า นางอารยาภา ผู้ได้รับบาดเจ็บและเป็นแม่ของตน มีลูกชายที่เกิดกับสามีเก่า 2 คนคือ ตนและน้องชาย อายุ 3 ขวบ ซึ่งเป็นน้องชายคนละพ่อกัน หลังจากเลิกรากับสามีเก่าแล้วผู้บาดเจ็บก็พักอาศัยอยู่ที่บ้านหลังเกิดเหตุกับลูกชายคนเล็กเพียงลำพัง ส่วนตนก็มาทำงานที่กรุงเทพฯและส่งเงินมาให้แม่และน้องใช้จ่ายทุกเดือน ต่อมาทราบว่านายไพทูลย์ ผู้ก่อเหตุ ได้มาติดพันชอบพอกับแม่ของตนไปมาหาสู่กับแม่ที่บ้านเป็นประจำ ได้พยายามเตือนและบอกแม่ว่าให้เลิกยุ่งกับนายไพทูลย์ เพราะตนรู้จักนายไพทูลย์เป็นอย่างดีว่าติดยาเสพติด
