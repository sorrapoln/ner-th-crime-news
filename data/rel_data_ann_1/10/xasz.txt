ผู้สื่อข่าวรายงานว่า เมื่อเวลา 19.20 น. วันที่ 20 พ.ย.64 ตร.สภ.เมืองขอนแก่นเข้าตรวจสอบ ร้านทองกีรติ ภายในศูนย์การค้า เซ็นทรัลพลาซ่า ขอนแก่น หลังมีคนร้ายเข้ามาก่อเหตุใช้อาวุธปืนชิงทรัพย์ ก่อนได้ทองรูปพรรณ หลบหนีไป จากการตรวจสอบกล้องวงจรปิด พบผู้ก่อเหตุเป็นชายสูงประมาณ 160 เซนติเมตร สวมเสื้อ 2 ชั้น ข้างในแขนยาวสีดำ ข้างนอกสวมเสื้อยืดสีขาว กางเกงขายาวสีดำ ใช้ผ้าคลุมใบหน้า พร้อมกระเป๋าถือสีขาว ก่อนจะเดินเข้ามาภายในร้าน ใช้อาวุธปืนขู่พนักงาน จากนั้นกระโดดเข้าไปกวาดทองแถวล่างก่อนจะวิ่งหลบหนีไป พร้อมกับยิงปืนเปิดทางหลบหนี
