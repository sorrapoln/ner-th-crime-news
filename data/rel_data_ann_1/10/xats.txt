ร.ต.อ.ประยูญ บุญยก ร้อยเวรสอบสวน สภ.กันทรารมย์ ได้นำตัว นายดาวเลียง อ่อนช้อย หรือ ผล อายุ 61 ปี ผู้ต้องหาคดีทำร้ายร่างบุคคลอื่นจนถึงแก่ความตาย มาทำการสอบสวนเพื่อดำเนินคดี กรณีที่เมื่อคืนนี้ นายดาวเลียง ซึ่งมีภรรยาอยู่แล้ว ยังไม่ได้หย่าร้าง แต่ขอแยกกันอยู่กับภรรยาคนเก่า ได้มาติดพันอยู่กินกับสาวใหม่รุ่นลูก อายุ 33 ปี ที่เลิกกับสามีมาเช่นกัน และมีลูกติดมาด้วย 1 คน อายุ 8 ขวบ ที่หมู่บ้านสร้างเหล่า ต.ยาง อ.กันทรารมย์ จ.ศรีสะเกษ นานนับปี ระยะหลังมักจะมีเรื่องทะเลาะกันบ่อยๆ ล่าสุดเมื่อค่ำวานนี้เป็นวันเกิดของลูกสาวผู้ตาย นายผล ก็จัดแจงสั่งเนื้อย่างมาทานฉลองวันเกิดให้ลูกเลี้ยงที่บ้าน แต่สาวคนรักกลับไม่อยู่บ้าน จนมืดค่ำไม่ยอมกลับบ้าน จึงเดินทางออกไปตาม ไปพบกำลังดื่มกับเพื่อนชายในหมู่บ้านสร้างเหล่า จึงได้ตรงเข้าไปดึงออกมาจากวง และพาซ้อนรถจักรยานยนต์กลับมาที่บ้าน ก่อนที่จะเข้าไปในบ้าน ตบตี กระทืบซ้ำจนสาวสลบไป จากนั้น นายผล ก็เลยเดินทางกลับไปบ้านตน ออกไปนอนที่เถียงนาเพื่อสงบสติ แต่ต่อมาเจ้าหน้าที่ตำรวจไปตามจับกุมตัว โดยแจ้งว่า สาวคนรักเสียชีวิต นำตัวมาเข้าห้องขัง รอสอบสวนในเช้าของวันนี้
