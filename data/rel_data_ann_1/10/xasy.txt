เมื่อวันที่ 16 ก.ค. เวลา 02.50 น. เจ้าหน้าที่ตำรวจได้รับเเจ้งจากพลเมืองดีว่า ได้ยินเสียงปืนดังขึ้น 4 นัด ในซอยหนองใหญ่ เข้าจากถนนกาญจนาภิเษก จึงเข้าตรวจสอบพร้อมอาสาสมัครมูลนิธิป่อเต็กตึ๊ง ที่เกิดเหตุอยู่ใกล้โรงเรียนคลองหนองใหญ่ ภายในซอยกาญจนาภิเษก 8 พบผู้เสียชีวิต 3 คน เป็นผู้ชาย 2 คน เเละผู้หญิง 1 คน จากการสอบถามพยานเเวดล้อม เบื้องต้น ทราบว่า ผู้เสียชีวิตชายคนหนึ่งเเละผู้หญิง เป็นเเฟนกัน โดยผู้หญิงทำงานที่ร้านคาราโอเกะ ระหว่างทั้งคู่กำลังเดินกลับที่พัก เมื่อมาถึงที่เกิดเหตุได้มีผู้ชายอีกคนซึ่งขับรถยนต์โตโยต้ามาจอดติดเครื่องรออยู่ริมถนน ได้เดินตามหลังมา จากนั้นได้มีการพูดคุยกัน เเต่ตกลงกันไม่ได้ จึงได้เกิดเหตุสลดขึ้น
