วันที่ 30 ธันวาคม 2564 เวลา 10.00 น. ณ หน้าอาคาร ภ.จว.ร้อยเอ็ด นายภูสิต สมจิตต์ ผู้ว่าราชการจังหวัดร้อยเอ็ด นายชนาส ชัชวาลวงศ์ รองผู้ว่าราชการจังหวัดร้อยเอ็ด พล.ต.ต.ไพโรจน์ มังคลา ผบก.ก.จว.ร้อยเอ็ด พล.ต.วรเชษฐ์ ชวนะนรเศรษฐ์ ผบ.มทบ.27 พ.อ.ถนอม วงค์พิมล หน.กลุ่มงานนโยบายแผนและการข่าว กอ.รมน.จว.ร้อยเอ็ด ผู้แทน ร้อง ผอ.รมน. จว.ร้อยเอ็ด พ.ต.อ.สุริเดช วรรณสุทธิ์ รอง ผบก.ภ.จว.ร้อยเอ็ด พ.ต.อ.ภาสกร หินเธาว์ ผกก.สรภ.โพธิ์ชัย พ.ต.อ.สมพาน มุทาพร ผกก.สืบสวนฯ พ.ต.ท.สุวิทย์ ปะกำแหง รอง ผกก.สืบสวนฯ หน.ชปส.ภ.จว. ร้อยเอ็ด พ.ต.ท.สมนึก ปัญญารมย์ สว.กก.สืบสวนฯ รอง หน.ชปส.ภ.จว. ร่วมกันแถลงข่าวการจับกุมยาเสพติด ห้วงระดมกวาดล้างเทศกาลส่งท้ายปีเก่าต้อนรับปีใหม่ จับกุมผู้ค้ารายสำคัญได้ผู้ต้องหา 2 คน คือนายสำรวย บูรณะกิติ อายุ 34 ปี ชาว อ.เสลภูมิ จ.ร้อยเอ็ด น.ส.ศันสนีย์ นาสิงทอง อายุ 34 ปี ชาว อ.โพธิ์ชัย จ.ร้อยเอ็ด พร้อมของกลางยาบ้า จำนวน 636,000 เม็ด โทรศัพท์มือถือ 2 เครื่อง ตรวจยึดทรัพย์เกี่ยวกับการกระทำความผิด รถยนต์ จำนวน 2 คัน มูลค่ารวมประมาณ 1,600,000 บาท พล.ต.ต.ไพโรจน์ มังคลา ผบก.ภ.จว.ร้อยเอ็ด กล่าวว่าพฤติการณ์ในการจับกุม ก่อนเกิดเหตุ ชุดจับกุมสืบสวนทราบว่านายสำรวย บูรณะกิติ และ น.ส.ศันสนีย์ นาสิงทอง ราษฎรบ้านโนนสะอาด หมู่ 8 ต.อัคคะคำ อ.โพธิ์ชัย จ.ร้อยเอ็ด มีพฤติการณ์รับเอายาข้าจากเจ้าของยาบ้าชาวลาวมาพักไว้ที่บ้านพัก เพื่อนำไปส่งมอบต่อให้กับเครือข่ายซึ่งเป็นลูกค้าเจ้าของยาบ้าตามจุดและสถานที่ต่างๆ ตามคำสั่งการของเจ้าของยาบ้า ในเขตพื้นที่จ.ร้อยเอ็ด จ. กาฬสินธุ์ และพื้นที่ จึงได้ทำการสืบสวนเรื่อยมาจนกระทั่งวันที่ 29 ธ.ค.64 เวลา 17.00 น. ได้รับแจ้งจากสายลับว่าเจ้าของยาบ้าชาวลาวได้นำยาบ้ามาส่งมอบให้กับผู้ต้องหาทั้งสองแล้วที่วัดป่าบ้านอัคคะคำ ต.อัคคะคำ อ.โพธิ์ชัย จ.ร้อยเอ็ด ในเวลา 17.00 น. วันเดียวกัน จึงไปตรวจสอบข้อมูลตามที่ได้รับแจ้งปรากฎว่าไม่พบผู้ต้องหาอยู่ที่บ้านพัก จึงได้ติดตามตัวหาจนพบตัวทั้ง 2 คน ตรวจสอบพบว่ามีการติดต่อกับเครือข่ายยาบ้าชาวลาวสอบถามผู้ต้องหาทั้ง 2 รับว่าได้รับยาบ้าไปเก็บไว้ที่บริเวณเล้าไก่ตรงข้ามบ้านพักของตนเพื่อรอส่งมอบให้กับเครือข่ายจริง จึงเข้าตรวจค้นพบของกลางเป็นยาบ้าจำนวน 636,000 เม็ด จากนั้นจึงได้ควบคุมตัวมาที่ศอ.ปส.ภ.จว.ร้อยเอ็ด เพื่อขยายผลเครือข่ายที่เกี่ยวข้อง และจับกุมผู้ต้องหาทั้ง 2 คน พร้อมของกลาง นำส่งพนักงานสอบสวน สภ.โพธิ์ชัย
