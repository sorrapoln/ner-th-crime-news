วันที่ 17 ธันวาคม 2564 มีการเผยแพร่คลิปจากกล้องวงจรปิดตรงข้ามเทศบาลตำบลหินดาด อำเภอห้วยแถลง จังหวัดนครราชสีมา สามารถบันทึกภาพเหตุการณ์ เวลา 14.43 น.ของวันนี้ โดยในกล้องวงจรปิดจะเห็นว่ามีรถตุ๊กตุ๊ก หมายเลขทะเบียน สก-540 นครราชสีมา ที่ขับมาด้วยความเร็ว ประสบอุบัติเหตุพุ่งตกถนนสายห้วยแถลง-หินดาด ตำบลหินดาด อำเภอห้วยแถลง ส่งผลทำให้คนขับรถเสียชีวิตในที่เกิดเหตุ หลังจากที่ได้รับแจ้งทางเจ้าหน้าที่ตำรวจ สภ.ห้วยแถลง และอาสาสมัคหน่วยกู้ภัยฮุก 31 จุดห้วยแถลง ได้ลงพื้นที่ตรวจสอบในที่เกิดเหตุ พบว่าสภาพรถพลิกคว่ำ อยู่กลางทุ่งนา สภาพรถพังเสียหาย พบมีผู้เสียชีวิต 1 ราย ซึ่งเป็นคนขับ ทราบชื่อต่อมา น.ส.ไสว ทนไธสง อายุ 53 ปี อยู่บ้านเลขที่ 226 ม.2 ต.เมืองพลับพลา อ.ห้วยแถลงโดยจากการสอบสวนเบื้องต้นของทางเจ้าหน้าที่ตำรวจทราบว่า ก่อนเกิดเหตุผู้ตายกำลังขับรถตุ๊กตุ๊กกลับจากทำธุระในตัวเมืองนครราชสีมา ซึ่งขับมาคนเดียว โดยกำลังจะเดินทางกลับบ้านในอำเภอห้วยแถลง แต่ในระหว่างที่กำลังขับรถกลับบ้าน ผู้ตายเกิดเสียหลักขับรถพุ่งตกลงไปกลางทุ่งนา ส่งผลทำให้เสียชีวิตในที่เกิดเหตุ
