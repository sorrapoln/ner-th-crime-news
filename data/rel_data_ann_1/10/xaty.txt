จากกรณีที่มีเหตุคนร้ายลงมือก่อเหตุใช้อาวุธมีดแทงสาวโรงงาน ได้รับบาดเจ็บสาหัส เหตุเกิดเมื่อเวลา 23.00 น. ของวันที่ (11 ธ.ค 62) ภายในบริษัท เอสซีวาโด จำกัด ตั้งอยู่ภายในนิคมอุตสาหกรรมเหมราชชลบุรี 2 ม.6 ต.บ่อวิน อ.ศรีราชา จ.ชลบุรี ส่วนคนเจ็บเพื่อนร่วมงานได้ปฐมพยาบาลแล้วพาไปส่ง โรงพยาบาลสมเด็จพระบรมราชเทวี ณ ศรีราชา เพื่อให้แพทย์รักษาเร่งด่วน ตอนนี้อาการปลอดภัยแล้ว ส่วนผู้ก่อเหตุเป็นแฟนเก่าที่เลิกกันไปนานเกือบ 2 เดือนแล้ว อยู่ระหว่างหลบหนี ล่าสุดวันนี้ (13 ธ.ค. 62) ตำรวจสภ.ศรีราชา ได้เข้าสอบปากคำ น.ส.ศศิวิมล (สงวนนามสกุล) ผู้บาดเจ็บที่ถูกมีดทำครัวยาว 22 ซม.จ้วงแทง 2 ครั้ง เข้าที่ต้นคอหลังขวา 1 แผล และไหปลาร้าซ้ายอีก 1 แผล จนมีดโค้งงอ โชคดีที่ไม่ถูกจุดสำคัญจึงรอดชีวิตมาได้ ส่วนผู้ก่อเหตุคือ นายศรัญญู แซ่ตัน อายุ 25 ปี เป็นอดีตแฟนที่เลิกกันไปแล้ว ตอนนี้เพื่อนร่วมงานต่างผลัดเวรกันมาเฝ้าเนื่องจากกลัวว่าผู้ก่อเหตุจะกลับมาทำร้ายอีก
