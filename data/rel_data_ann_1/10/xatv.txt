กลางดึกที่ผ่านมา ร.ต.อ.ชณุภากร นิ่มเพ็ง ร้อยเวร สภ.วังทอง จ.พิษณุโลก ได้รับแจ้งเหตุคนร้ายงัดบานหน้าต่างบ้านเรือนประชาชน "โจรวังทอง" และใช้อาวุธมีดแทงสามีเสียชีวิต ส่วนภรรยาได้รับบาดเจ็บ ภายในบ้านเลขที่ 64 หมู่ 7 ต.วังนกแอ่น อ.วังทอง จ.พิษณุโลก "บุกเดี่ยวชิงทรัพย์" หลังรับแจ้งจึงรายงานพ.ต.อ.เจษฏา ท่าโพธิ์ ผกก.สภ.วังทอง ให้รับทราบ พร้อมรีบเดินทางไปตรวจสอบยังทรี่เกิดเหตุ ที่เกิดเหตุพบศพนายประเสร็ฐ ลักษ์ขัตติวงศ์ อายุ 56 ปี เจ้าของบ้าน สภาพศพสวมกางแกงในเพียงตัวเดียว นอนเสียชีวิตอยู่ที่พื้นปูนบริเวณหน้าบ้าน โดยมีบาดแผลถูกของมีคมแทงเข้าที่บริเวณลำคอ 1 แผล ที่แขน 1 แผล และที่บริเวณหน้าท้อง 1 แผล ไส้ทะลักออกมาข้างนอกหน้าท้อง ส่วนภรรยาผู้เสียชีวิต ได้ถูกคนร้ายใช้อาวุธมีดแทงที่บริเวณที่ขา และหัวไหล่ ได้รับบาดเจ็บสาหัส และถูกชาวบ้านช่วยนำตัวส่งไปรักษาอาการที่โรงพยาบาลพุทธชินราช
