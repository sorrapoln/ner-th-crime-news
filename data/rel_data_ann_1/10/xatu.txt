เมื่อวันที่ 13 มกราคม พล.ต.ต.ธีรเดช ธรรมสุธีร์ ผบก.สส.ภ.2 มอบหมายให้ พ.ต.อ.กฤตยา เลาประสพวัฒนา รอง ผบก.สส.ภ.2 พ.ต.อ.วรพจน์ รุ่งกระจ่าง ผกก.บก.สส.ภ.2,พ.ต.อ.มาโนต หวังสู้ศึก ผกก.สส.1 พ.ต.ท.ประจักษ์พงษ์ สุริยา รองผกก.สส.1,พ.ต.ต.อสวรรธน์ ศิระเวรินทร์สว.สส.1 กับพวก จับกุมนายณัฐพล ชาลี หรือช้าง สัตหีบ อายุ 38 ปี อยู่ที่ 160 ม.20 ต.กุดกว้าง อ.หนองเรือ จ.ขอนแก่น ผู้ต้องหาโดยกล่าวหาว่า ร่วมกันทำร้ายผู้อื่นจนเป็นเหตุให้ถึงแก่ความตายตามหมายจับของ ศาลจังหวัดพัทยา เลขที่ 656/2553 ลงวันที่ 16 สิงหาคม 2553 พล.ต.ต.ธีรเดช กล่าวว่า สำหรับนายณัฐพล เป็นนักเลงสัตหีบ ฉายา ช้าง สัตหีบ ก่อนถูกออกหมายจับได้ยกพวกก่อเหตุทำร้ายร่างกายนายสมศักดิ์ บุตตาบุญ จนเสียชีวิต สาเหตุเกิดจากนั่งดื่มสุราภายในร้านอาหารแล้วผู้ตายแค่มองหน้า จึงทำร้ายร่างกายด้วยการกระทืบผู้เสียหายจนถึงแก่ความตายหลังก่อเหตุนายณัฐพล หลบหนีไปอยู่กับพรรคพวกนักเลงด้วยกันหลายจุด ทางพื้นที่ ภาคอีสาน จังหวัดขอนแก่น ,อุดรธานี ,นครราชสีมา นานกว่า 13 ปี ต่อมาญาติผู้เสียชีวิตรอไม่ไหวมาขอความช่วยเหลือที่ ชุดลาดตระเวนออนไลน์ สืบ ภ.2 จึงสั่งการให้ พ.ต.ท.ประจักษ์พงษ์ สุริยา รอง ผกก.สส.1 พร้อมเจ้าหน้าที่ กก.1 บก.สส.ภ.2 ลงพื้นที่สืบสวนทันที เพราะอายุความเหลือแค่ 2 ปี ทราบว่า นายณัฐพล หลบหนีไปกบดานอยู่ห้องเช่า ชุมชนหนองน้ำเย็นซอย 8 ต.เนินพระ อ.เมือง จ.ระยอง จึงนำกำลังจับกุม
