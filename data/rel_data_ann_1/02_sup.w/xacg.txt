วันนี้ (13 พ.ย.2564) ผู้สื่อข่าวรายงานว่า ตำรวจกองบัญชาการสืบสวนสอบสวนอาชญากรรมทางเทคโนโลยี นำหมายศาลเข้าบ้านหลังหนึ่งใน อ.วารินชำราบ จ.อุบลราชธานี พร้อมควบคุมตัวผู้ต้องหาชายวัย 33 ปี ไปดำเนินคดี หลังพบหลักฐานการใช้คอมพิวเตอร์เข้าไปแฮ็กเว็บไซต์ศาลรัฐธรรมนูญ เบื้องต้น ผู้ต้องหารับสารภาพว่าเป็นผู้แฮกเว็บศาลรัฐธรรมนูญจริง ตำรวจจึงควบคุมตัว พร้อมยึดอุปกรณ์คอมพิวเตอร์ ส่งให้กลุ่มงานตรวจพิสูจน์พยานหลักฐานดิจิทัล กองบังคับการตรวจสอบและวิเคราะห์อาชญากรรมทางเทคโนโลยี ดำเนินการตรวจพิสูจน์พยานหลักฐานดิจิทัลต่อไป
