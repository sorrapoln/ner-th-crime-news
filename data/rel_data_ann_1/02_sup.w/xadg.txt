เมื่อวันที่ 15 ม.ค. 2565 เจ้าหน้าที่ชุดสกัดกั้นและปราบปรามยาเสพติด ภ.5 บก.สส.ภ.5 กก.สส.ภ.จ.เชียงราย และทหารพรานร้อย ทพ.3105 กองกำลังผาเมือง ได้ร่วมกันสกัดแก๊งค้ายาเสพติด คือนายต่ง อายุ 25 ปี ชาวจ.พะเยา นายพลทัต อายุ 23 ปี ชาวจ.เชียงราย และนายฉัตรชัย อายุ 21 ปี ชาวจ.เชียงราย พร้อมขยายผลยึดยาบ้าจำนวน 6 ล้านเม็ด สืบเนื่องจากเจ้าหน้าที่ทราบว่าจะมีการลักลอบขนยาเสพติดจำนวนมากจากพื้นที่ชายแดนไทย-สปป.ลาว ด่านจ.เชียงราย จึงได้วางกำลังสกัดกั้นตามจุดต่าง ๆ โดยทราบว่ากลุ่มดังกล่าวใช้รถยนต์ 4-5 คัน ขับตามกันไปบนถนนเลียบแม่น้ำโขงต.บ้านแซว อ.เชียงแสน ผ่านอ.เชียงของ มุ่งหน้าไปทาง ไปทางอ.เทิง จ.เชียงราย จึงได้สะกดรอยตามจนกระทั่งพบรถกระบะ โตโยต้า วีโก้ ทะเบียน บบ2293พะเยา ขับไปตามเส้นทางผ่านจุดตรวจท่าเจริญ ต.ศรีดอนชัย อ.เชียงของ บนถนนสายเชียงของ-เทิง โดยมีรถขับตามมาอีก 2-3 คัน เจ้าหน้าที่จึงให้สัญญาณหยุดตรวจแต่ปรากฏว่ารถคันดังกล่าวกลับเร่งเครื่องฝ่าด่านตรวจขับหลบหนีไปอย่างรวดเร็ว
