วันนี้ (23 ธ.ค.2564) เวลา 14.00 น. พล.ต.ท.กรไชย คล้ายคลึง ผู้บัญชาการตำรวจสืบสวนสอบสวนอาชญากรรมทางเทคโนโลยี (ผบช.สอท.), นายไตรรัตน์ วิริยะศิริกุล รองเลขาธิการ กสทช. รรท.เลขาฯ กสทช., นายธวัช ไทรราหู ประธานชมรมตรวจสอบและป้องกันทุจริต สมาคมธนาคารไทย, คณะผู้บังคับบัญชาในสังกัด บช.สอท. และผู้ที่เกี่ยวข้อง ร่วมกันแถลงผลการระดมปฏิบัติการปราบปรามการว่าจ้างผู้อื่นให้ไปเปิดบัญชีธนาคารให้ แล้วนำบัญชีธนาคารนั้นไปกระทำความผิด หรือบัญชีม้า ตัดวงจรการหลอกลวงภัยออนไลน์ โดยในระหว่างวันที่ 16 ธ.ค.-22 ธ.ค. 2564 จับกุมผู้ต้องหาได้ทั้งหมด 26 ราย ตรวจยึดของกลางบัญชีธนาคารจำนวนมาก มูลค่าความเสียหายรวมกว่า 36 ล้านบาท ยกตัวอย่างคดีสำคัญ เช่น คดีหลอกลวงให้ร่วมลงทุนเทรดเงินสกุลดิจิทัลผ่านแอปพลิเคชัน DAXIN, คดีหลอกขายโทรศัพท์ไอโฟนให้กับเด็กนักเรียนชั้นมัธยมศึกษาปีที่ 2 อายุ 14 ปี, คดีเล่นแอปหาคู่ถูกหญิงหลอกเล่นหุ้นออนไลน์, คดีเอเย่นต์รับซื้อขายบัญชีม้า และปล่อยเลขล็อคกองสลาก
