เมื่อเวลา 08.30 น. วันที่ 18 ธ.ค.64 พ.ต.ท.สราวุธ มหาชัย สารวัตรเวรสอบสวน สภ.พัฒนานิคม ลพบุรี ได้รับแจ้งมีเหตุฆ่ากันตายที่ลานจอดรถบริษัท บี แอนด์ ซี พูลาสกี้ จำกัด หมู่ที่ 13 ต.ช่องสาริกา จึงได้รายงานให้ พ.ต.อ.กฤช แสงพล ผกก.สภ.พัฒนานิคม ทราบ พร้อมทั้งได้ประสานแพทย์เวร รพ.พัฒนานิคม ตำรวจพิสูจน์หลักฐาน และมูลนิธิร่วมกตัญญูรุดเดินทางไปยังจุดเกิดเหตุ ที่เกิดเหตุบริเวณเลียบตาชั่งรถหน้าบริษัท มีพนักงานขับรถ ประชาชน จำนวนมากจับกลุ่มพูดคุยถึงเหตุการณ์ดังกล่าว บนพื้นพบร่าง น.ส. ชลิตา ผาบหนูดำ อายุ 22 ปี ชาวบ้าน ต.เกาะรัง อ.พัฒนานิคม ลพบุรี นอนหงายเสียชีวิตในเครื่องแบบ รปภ. ใกล้ศพมีปลอกกระสุนปืนเกลื่อน มีเลือดไหลซึมเปื้อนเสื้อ เจ้าหน้าที่ได้กันพื้นที่เพื่อทำการตรวจสอบจุดเกิดเหตุ ในเบื้องต้นพบว่า น.ส.ชลิตา ถูกยิงด้วยอาวุธปืนไม่ทราบขนาด จำนวน 5 นัด เมื่อเวลาประมาณ 07.45 น. ซึ่งคนร้ายเป็นชายอายุประมาณ 50 ปี หลังจากยิงได้ค้นตัวผู้ตายคว้ากุญแจรถจักรยานยนต์ ยี่ห้อฮอนด้า สีฟ้า หมายเลขทะเบียน 1กท-7310 ลพบุรี ของผู้ตายขับหลบหนีไปไม่ทราบเส้นทาง ทางเจ้าหน้าที่ได้พยายามเกลี้ยกล่อม ให้มอบตัวกับทางเจ้าหน้าที่ตำรวจ โทษหนักจะได้เป็นเบา ซึ่งมีการเจรจากันอยู่สักครู่ ซึ่งนายอนุสรณ์กล่าวเพียงสั้นๆ ว่าตนเองไม่เหลืออะไรอีกแล้ว ทั้งพ่อแม่และครอบครัว ขอตายตามคนรักไป จนทางเจ้าหน้าที่ได้ยินเสียงปืน จำนวน 1 นัดดังมาจากห้องหมายเลข 1 จึงได้วางกำลังซึ่งคิดว่าคนร้ายยิงเปิดทาง แต่เมื่อเปิดประตูพบว่านายอนุสรณ์ใช้อาวุธปืน แบบไทยประดิษฐ์ บรรจุกระสุนขนาด .38 แบบหักลำยิงทีละนัดระเบิดขมับขวาบนที่นอนโรงแรม เลือดและมันสมองกระจายเกลื่อน ปืนตกอยู่ที่ปลายเตียง รถจักรยานยนต์ที่ขโมยมาจอดอยู่ในโรงจอดโรงแรม
