ด้าน นายวัชรากร อายุ 36 ปี พยานที่เป็นเพื่อนบ้านอยู่ติดกัน ทราบว่า ขณะนั่งกินข้าวอยู่ได้ยินเสียงปืนดังขึ้น 4 นัด หลังจากนั้นได้ยินเสียงร้องให้ช่วย และได้ยินคนในบ้านพูดว่า “พ่อยิงแม่ตาย” จึงโทรศัพท์แจ้งตำรวจให้มาตรวจสอบ ทั้งนี้ คาดว่าหลังก่อเหตุยิงเมียและลูกเขยแล้ว นายวินัย ได้เอาปืนไปเก็บไว้ที่ชั้น 2 จากนั้นใช้สายไฟมัดคอตัวเองติดกับราวบันไดทางขึ้นชั้น 2 เสียชีวิตเป็นศพที่ 3 ซึ่งปมเหตุน่าจะมาจากปัญหาเรื่องเงินในครอบครัว ที่ลูกเขยเป็นช่างติดตั้งแอร์ ส่วนนายวินัยอยู่ในช่วงตกงาน จึงเกิดความเครียดและก่อเหตุดังกล่าวขึ้น
