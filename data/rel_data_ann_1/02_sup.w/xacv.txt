เมื่อเวลา 04.00 น. ของวันที่ 4 มิถุนายน 2564 ร.ต.อ.สุจินดา แดนระเบียบ รองสว.สอบสวน สภ.เมืองร้อยเอ็ด ได้รับแจ้งเหตุพบศพเสียชีวิต ภายในห้องนอนของบ้าน เลขที่ 81 ม.1 ต.ขอนแก่น อ.เมือง จ.ร้อยเอ็ด จึงออกตรวจสอบพร้อมอาสาสมัครกู้ภัยนครเกต แพทย์เวร รพ.ร้อยเอ็ด ณ จุดเกิดเหตุ ได้พบศพผู้หญิงจมกองเลือด ในห้องนอนของบ้านที่เกิดเหตุ จากการชันสูตรเบื้องต้น พบบาดแผลบริเวณลำคอ มีลักษณะเป็นแผลที่เกิดจากของมีคม แทงเข้าไปยังตัวผู้เสียชีวิต อยู่ด้วยกันจำนวน 3 แผล ปากแผลมีความกว้าง 1-2 ซม. และกว้าง 3 ซม. เป็นสาเหตุให้เกิดการเสียชีวิต
