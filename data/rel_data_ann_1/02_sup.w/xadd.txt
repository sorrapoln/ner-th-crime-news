ผู้สื่อข่าวรายงานว่า 16 ม.ค. 65 เมื่อเวลา 22.00 น. ร.ต.อ.ไพบูลย์ ไชยสิทธิ์สกุล รองสว.สอบสวน สภ.กุมภวาปี จ.อุดรธานี ได้รับแจ้งเกิดเหตุยิงกัน มีผู้เสียชีวิต 2 ราย ที่บ้านหลังหนึ่ง หมู่ 13 บ้านดงน้อย ตำบลปะโค อ.กุมภวาปี ที่เกิดเหตุเป็นบ้านไม้ยกพื้นสูง 2 ชั้น พบศพผู้เสียชีวิตเป็นสามีภรรยากัน ทราบชื่อคือ นายพานทอง อายุ 35 ปี นอนหงายจมกองเลือด กระสุนเข้าที่ศีรษะ 1 นัด และ น.ส.อารยา อายุ 26 ปี นอนหงายจมกองเลือด กระสุนเข้าที่ศีรษะ 1 นัด และหัวไหล่ด้านซ้าย 1 นัด มีปืนไทยประดิษฐ์ขนาด 9 มม. ตกหล่นที่พื้น พร้อมกับปลอกกระสุน จำนวน 4 ปลอก โดยมีชาวบ้านจำนวนมากมามุ่งดูอยู่บริเวณรอบบ้าน
