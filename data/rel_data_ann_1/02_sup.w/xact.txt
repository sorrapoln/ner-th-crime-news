วันที่ 19 ม.ค.2565 ตำรวจสภ.บางศรีเมือง จ.นนทบุรีจับกุมชาย อายุ 37 ปี ผู้ต้องหาก่อเหตุข่มขืนเด็กหญิงวัย 15 ปี ซึ่งเป็นแฟนของลูกชาย ที่ถูกพ่อแท้ ๆ มอมเหล้าลูกและแฟนลูก ก่อนจะลากเด็กหญิงไปข่มขืน แล้วหลบหนีไป เหตุเกิดเมื่อวานนี้ จากการสอบสวนทางผู้ต้องหาให้การปฏิเสธอ้างว่าไม่ได้ลงมือข่มขืนแฟนลูก แต่อีกฝ่ายสมยอมพร้อมใจเอง ทั้งนี้ตำรวจได้คุมตัวผู้ต้องหาได้หลังหลบหนีไปยังพื้นที่จ.สมุทรปราการ และได้คุมตัวมาโรงพักเพื่อสอบปากคำอย่างละเอียดอีกครั้ง ก่อนแจ้งข้อหาดำเนินคดีตามกฎหมายต่อไป ทั้งนี้เด็กหญิงที่ถูกก่อเหตุได้แจ้งพี่สาว จนมาพบหน้าผู้ต้องหา แต่ระหว่างจะพาตัวไปโรงพัก อีกฝ่ายได้โดดลงพงหญ้า แล้วหลบหนีไป ซึ่งผู้ต้องหารายนี้ได้มอมยาดองแก่ลูกชายที่พาแฟนมาที่ห้องพัก จนหลับกันทั้งสองฝ่าย จากนั้นได้อุ้มเหยื่อไปข่มขืน แล้วออกไปทำงานตอนเช้าตามปกติ
