สำหรับกรณีเมื่อวันที่ 7 มกราคมที่ผ่านมา มีคนร้ายขับขี่รถจักรยานยนต์ ใช้อาวุธปืนยิงใส่รถแห่ของ พันตำรวจเอก ทศพล โชติคุตร์ ผู้สมัครเลือกตั้งซ่อม ส.ส. เขต 1 ชุมพร เบอร์ 5 บนถนนเส้นชุมพร-ระนอง ซึ่งมีการก่อเหตุลักษณะแบบนี้เป็นครั้งที่ 2 แล้วพันตำรวจเอก กฤษณะ พัฒนเจริญ รองโฆษกสำนักงานตำรวจแห่งชาติ เปิดเผยว่า ขณะนี้เจ้าหน้าที่ตำรวจอยู่ระหว่างการสืบสวนสอบสวนหาตัวคนร้ายที่ก่อเหตุดังกล่าว ซึ่งทราบว่า ชุดสืบสวนอยู่ระหว่างการไล่ภาพจากกล้องวงจรปิดในจุดเกิดเหตุ หรือบริเวณในจุดใกล้เคียง เพื่อหาเส้นทางการหลบหนีของคนร้ายและระบุตัวบุคคลให้ได้ ทั้งนี้ชุดสืบสวนสอบสวนตั้งประเด็นการก่อเหตุไว้ 3 ประเด็นคือ ประเด็นการเลือกตั้งซ่อมที่เกิดขึ้นจากแข่งขันในพื้นที่ของพรรคต่างๆ, ความขัดแย้งส่วนตัวของผู้รับลงสมัครเอง, และประเด็นสุดท้ายเป็นการก่อเหตุเชื่อมโยงไปยังหัวหน้าพรรคการเมืองอีกพักหนึ่งที่ไปช่วยหาเสียงในวันเดียวกัน (วันเดียวกันกับที่ประวิทย์ลงช่วยหาเสียง) ซึ่งชุดสืบสวนสอบสวนยังไม่ตัดประเด็นใดทิ้ง ทั้งนี้หากทราบว่าบุคคลที่ก่อเหตุดังกล่าวเป็นใครหรือเกี่ยวข้องกับประเด็นใดก็จะเร่งรวบรวมพยานหลักฐาน เพื่อออกหมายจับกลุ่มผู้ก่อเหตุมาดำเนินคดี ทั้งนี้หากผู้สมัครประสงค์จะให้เจ้าหน้าที่ตำรวจลงไปช่วยคุ้มครองความปลอดภัยในพื้นที่ก็พร้อมดำเนินการให้ทันที
