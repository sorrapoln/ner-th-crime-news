(3 พ.ย.64) เมื่อเวลา 14.30 น.วันที่ 3พ.ย.64 เจ้าหน้าที่ตำรวจ สภ.ปลายบาง ได้รับแจ้งเหตุยิงมีผู้ถูกยิงเสียชีวิต 2 ราย บริเวณบ้านเช่า ซอยวัดหู้ช้าง ต.บางคูเวียง อ.บางกรวย จ.นนทบุรี จึงพร้อมด้วยแพทย์จากสถาบันนิติวิทย์ศาสาตร์ และเจ้าหน้าที่มูลนิธิปอเต็กตึ้งรุดตรวจสอบ ที่เกิดเหตุเป็นห้องเช่า 2 ชั้น บริเวณห้องแรกใกล้บันไดทางขึ้นชั้น 2 ภายในห้องเช่าดังกล่าวพบนายสมบูรณ์ อายุ 53 ปี เป็นหัวหน้าชุดรปภ. นอนหงายเสียชีวิตสวมเสื้อคอปกสีดำ กางเกงขายาวสีดำมือขวาถือปืนพกสั้นในมือ ใกล้กันพบ นายสมคิด หรือ แป๊ะ อายุ 57 ปี สติไม่ดี นอนหงายเสียชีวิตอยู่ข้างๆ สวมเสื้อยืดสีดำ กางเกงขาสั้น พบบาดแผลที่บริเวณศรีษะนอนจมกองเลือด
