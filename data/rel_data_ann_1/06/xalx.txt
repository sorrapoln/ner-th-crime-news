กองบังคับการปราบปราม (บก.ป.) ร่วมกับตำรวจภูธรภาค 4 บก.สส.ภ.จว.กาฬสินธุ์ และ สภ.ท่าคันโท ติดตามสืบสวนกรณี พระกรกช หรือหลวงตาจรัญ อายุ 72 ปี พระวัดป่าภูปอ ก่อเหตุใช้มีดอีโต้และจอบฟันพระลุน อายุ 72 ปี พระร่วมวัด เสียชีวิตบริเวณบันไดลานหินทางลงกุฏิภายในวัด จากการสืบสวนพบว่าพระทั้งสองรูป มีเรื่องระหองระแหงกัน โดยเฉพาะเรื่องการแบ่งอาหาร เนื่องจากพระกรกช ออกบิณฑบาตไม่ได้ จึงเกิดการต่อว่าดุด่ากัน พระกรกชจึงเกิดความแค้นฝังใจจนนำไปสู่การก่อเหตุดังกล่าว
