เมื่อวันที่ 15 ม.ค. ผู้สื่อข่าวรายงานว่า ช่วงเย็นวานนี้ (14 ม.ค.) ร.ต.อ.เทิดภูมิ ดวงประทุม รอง สว.(สอบสวน) สภ.บางแก้ว จ.สมุทรปราการ รับแจ้งมีตำรวจยิงตัวตาย บริเวณหน้าบ้านพื้นที่หมู่ 13 ต.บางพลีใหญ่ อ.บางพลี จ.สมุทรปราการ ไปตรวจสอบพร้อมชุดสืบสวน กองพิสูจน์หลักฐาน และมูลนิธิร่วมกตัญญู ที่เกิดเหตุข้างม้าหินในรั้วหน้าบ้านหลังดังกล่าว พบศพ ด.ต.พิเชษฐ์ (สงวนนามสกุล) อายุ 52 ปี ผบ.หมู่ กก.1 บก.ทท.1 สภาพนั่งคอพับพิงกำแพงขาเหยียดยาวจมกองเลือดมีบาดแผลถูกกระสุนปืนขนาด 9 มม. เข้าที่ขมับซ้ายทะลุขมับขวา มือซ้ายยังกำปืนพกสั้นขนาด 9 มม. อยู่ ใกล้กันพบปลอกกระสุน ขนาดเดียวกันตกอยู่ 1 ปลอก และซองปืนวางอยู่บนม้าหิน จึงเก็บไว้เป็นหลักฐาน ก่อนนำตัวส่งชันสูตรโรงพยาบาลบางพลี
