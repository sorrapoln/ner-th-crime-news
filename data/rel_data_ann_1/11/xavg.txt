วันนี้ (13 ม.ค.) พล.ต.ต.ภูมินทร์ พุ่มพันธุ์ม่วง ผบก.ปพ.สั่งการ พ.ต.อ.เรืองรัตน์ หงษ์ทิพรัตน์ ผกก.สายตรวจ บก.ปพ. พ.ต.ต.ศราวุธ อยู่สบาย สว.กก.สายตรวจ บก.ปพ. นำกำลังจับกุม นายสมภพ คงประจักษ์ อายุ 39 ปี ชาว จ.อุตรดิตถ์ ตามหมายจับ ศาลอาญาพระโขนง ที่ 230/2563 ลง 14 เม.ย. 63 ข้อหา “ฉ้อโกงประชาชน และนำเข้าสู่ระบบคอมพิวเตอร์ฯ” ได้ในพื้นที่ หมู่ 6 ต.ไผ่ล้อม อ.ลับแล จ.อุตรดิตถ์ ทั้งนี้ เมื่อปี 63 ผู้เสียหายได้เช่าพระสมเด็จ 100 ปี จากผู้ต้องหาผ่านเว็บไซต์ “kaidee” ในราคา 100,000 บาท แต่เมื่อโอนเงินให้แล้วกลับไม่ส่งพระให้ จึงเข้าแจ้งความพนักงานสอบสวน สน.บางนา จนศาลออกหมายจับไว้ กระทั่งเจ้าหน้าที่ตามจับกุมได้ดังกล่าวสอบสวน ผู้ต้องหาให้การรับสารภาพว่า เมื่อผู้เสียหายโอนเงินให้ก็ได้บล็อกการติดต่อ ทั้งนี้ เคยก่อเหตุลักษณะนี้มาแล้ว 2 ครั้ง เจ้าหน้าที่จึงนำตัวส่ง สน.บางนา ดำเนินคดีตามกฎหมายต่อไป
