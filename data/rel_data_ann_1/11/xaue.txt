พล.ต.ต.ธนายุตม์ กล่าวว่า คดีนี้พ่อ อายุ 54 ปี ได้พานายหนึ่ง (นามสมมุติ) ลูกชายอายุ 17 ปี แจ้งความกับพนักงานสอบสวน สภ.เมืองนนทบุรี ว่า เมื่อวันที่ 6 ธ.ค. เวลาประมาณ 16.00 น. นายหนึ่ง ลูกชายได้เดินอยู่ภายในห้างสรรพสินค้า ย่านงามวงศ์วาน มีคนร้ายเป็นชายวัยรุ่น 2 คน เข้ามาบังคับพาเดินออกจากห้างไปที่ลานจอด รถชั้นล่าง แล้วพานั่งซ้อนรถจักรยานยนต์ไปในซอยงามวงศ์วาน 18 จากนั้นคนร้าย ได้บังคับให้นายหนึ่ง โทรศัพท์หาผู้ปกครองให้โอนเงินมาให้ 4,000 บาท เมื่อผู้ปกครองโอนเงินเข้าบัญชีคนร้ายได้พา ไปกดเงินที่ตู้เอทีเอ็มธนาคารไทยพาณิชย์ หน้าร้านขายยาปากซอยเรวดี ถนนติวานนท์ ต.ตลาดขวัญ อ.เมืองนนทบุรี หลังได้เงิน คนร้ายได้พานายหนึ่งไปปล่อยลงหน้าศาลากลางจังหวัดนนทบุรี ก่อนหลบหนีไป
