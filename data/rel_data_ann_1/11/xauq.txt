เมื่อเวลา 15.00 น.วันที่ 25 พ.ย.64 ที่ห้องศุภานันท์ กองบัญชาการตำรวจภูธรภาค 4 พล.ต.ท.ยรรยง เวชโอสถ ผบช.ภ.4 พล.ต.ต.ณัฐนนท์ ประชุม ผบก.สส.ภ.4 พล.ต.ต.นพเก้า โสมนัส ผบก.ภ.จว.ขอนแก่น พ.ต.อ.ปรีชา เก่งสาริกิจ ผกก.สภ.เมืองขอนแก่น ร่วมกันแถลงข่าว ผลการจับกุม นายเสียว (นามสมมติ) อายุ 17 ปี ชาวจังหวัดสกลนคร ผู้ต้องหาตามหมายจับศาลเยาวชนและครอบครัวจังหวัดขอนแก่น ในข้อหาชิงทรัพย์ในเวลากลางคืนโดยใช้อาวุธปืน โดยกระทำด้วยประการใดอื่น เพื่อไม่ให้เป็นหรือจำหน้าได้, มีอาวุธปืนและเครื่องกระสุนไว้ในครอบครองโดยมิได้รับอนุญาต, พาอาวุธปืนไปในเมือง หมู่บ้าน ที่สาธารณะโดนไม่มีเหตุอันควร และยิงปืนโดยไม่ใช่เหตุในเมือง ในหมู่บ้าน พล.ต.ท.ยรรยง เวชโอสถ ผบช.ภ.4 กล่าวว่า เนื่องจากเมื่อวันที่ 20 พ.ย. เวลา 19.20 น. เจ้าหน้าที่ตำรวจ สภ.เมืองขอนแก่น รับแจ้งเหตุ คนร้ายชิงทองในร้านทองกีรติ บริเวณชั้น 2 ห้างสรรพสินค้าเซ็นทรัลพลาซ่าขอนแก่น เจ้าหน้าที่ตำรวจ กก.สืบสวน 3บก.สส.ก.4.กก.สืบสวน ภ.จว.ขอนแก่น สภ.เมืองขอนแก่น ได้รับแจ้งเหตุจึงได้เดินทางไปตรวจสอบสถานที่เกิดเหตุ และตรวจสอบกล้องวงจรปิดใกล้สถานที่เกิดเหตุ พบว่าหลังก่อเหตุคนร้ายได้หลบหนีออกจากห้างเซ็นทรัลฯ ผ่านถนนศรีจันทร์ มุ่งหน้าเข้าชุมชนศาลหลักเมือง ผ่านหน้าสถานีรถไฟขอนแก่น ผ่านตลาดผลไม้รถไฟ เข้าไปในบริเวณลานจอดแห่งหนึ่งในซอยวัดวุฒาราม และหายไป
