วันที่ 25 ต.ค.2562 จากกรณีที่ MR.PARK JINHYUNG อายุ 28 ปี สัญชาติเกาหลี ถูกของมีคมแทงเข้าที่ร่างกาย 17 แผล บาดเจ็บสาหัส ตำรวจ สภ.หนองปรือ และตำรวจท่องเที่ยวได้ลงพื้นที่ตรวจสอบและส่งทีมพิสูจน์หลักฐาน มาเก็บหลักฐาน ลายนิ้วมือแฝง จาก รถบีเอ็ม ดับเบิลยู สีขาว ป้ายแดง ของผู้บาดเจ็บ ตามที่ได้เสนอข่าวไปก่อนหน้านี้แล้วนั้น ล่าสุดร.ต.อโรมรัน ศรีไกรภักดิ์ รอง สว.สอบสวน สภ.หนองปรือ ร่วมรวมหลักฐานต่างๆ พร้อมพยานแวดล้อม กลเองวงจรปิดที่สามารถจับพฤติกรรมของคนก่อเหตุ รวมทั้งจากการสอบสวนผู้ได้รับบาดเจ็บเพื่อขออนุมัติหมายจับ นายปาร์ค คืนฮุย ( Mr. Keunhui Park ) อายุ 38 ปี ชาวเกาหลี ในข้อหาพยายามฆ่าผู้อื่นโดยใช้อาวุธมีด โดยศาลจังหวัดพัทยาก็อนุมัติหมายจับเลขที่ จ.358/62 ลงวันที่ 24 ต.ค.62 นอกจากนั้นทางเจ้าหน้าที่ตำรวจชุดคลี่คลายคดียังหาหลักฐานเพิ่มเติมเพื่อออกหมายจับและติดตามจับกุมคนร้ายที่ร่วมก่อเหตุอีก ส่วนสาเหตุยังไม่สามารถระบุได้ชัดว่าเกิดจากสาเหตุใด
