วันที่ 18 ต.ค.64 เจ้าหน้าที่ตำรวจชุดจับกุม นำโดย พ.ต.ท.วาทิต จิตรจันทึก สว.กก.5 บก.ป. พร้อมเจ้าหน้าที่ตำรวจ ชุดปฏิบัติการที่ 1 กก.5 บก.ป. ร่วมกันจับกุม นายสุรชาติ (สงวนนามสกุล) อายุ 65 ปี ผู้ต้องหาตามหมายจับศาลจังหวัดตลิ่งชัน ที่ 804/2550 ลงวันที่ 21 มิถุนายน 2550 กระทำความผิดฐาน “ฆ่าผู้อื่นโดยไตร่ตรองไว้ก่อน” ความผิดที่นายสุรชาติ ก่อไว้นั้น ค่อนข้างจะน่าสลด เมื่อเจ้าตัวแอบีมสัมพันธ์กับหลานสาวของภรรยาตัวเอง ซึ่งในขณะนั้นอายุประมาณ 14 ปี โดยทั้งสองได้มีความสัมพันธ์ฉันชู้สาวเป็นเวลาประมาณ 6-7 เดือน โดยที่ภรรยาของผู้ต้องหาไม่ทราบเรื่อง ต่อมาช่วงปิดภาคเรียน หลานคนดังกล่าวได้กลับมาพักอาศัยอยู่กับพ่อ-แม่ ที่กรุงเทพฯ ซึ่งหลังจากนั้นผู้ต้องหาทราบเรื่องว่า หลายของภรรยาได้ตั้งครรภ์ จึงวางแผนเดินทางจาก จ.หนองคาย เพื่อมาพบและได้เอานมผสมยาฆ่าแมลงให้ดื่ม จนทำให้หลายสาวปวดท้องและเสียชีวิตในเวลาต่อมา
