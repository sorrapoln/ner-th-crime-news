ผู้สื่อข่าวรายงานว่า วานนี้ (17 ก.ย.) เมื่อเวลา 20.30 น. พ.ต.ท.รักเกียรติ์ ปทุมวัลย์ สว.(สอบสวน) สน.สุทธิสาร ได้รับแจ้งเหตุมีชายถูกแทงเสียชีวิตที่บริเวณหน้าธนาคารแห่งหนึ่ง สาขารัชดาภิเษก สาขาสุทธิสาร ถนนรัชดาภิเษก แขวงสามเสนนอก เขตห้วยขวาง กทม. จึงพร้อมด้วยแพทย์โรงพยาบาลรามาธิบดีและเจ้าหน้าที่มูลนิธิร่วมกตัญญู ร่วมตรวจสอบ ที่เกิดเหตุอยู่บริเวณทางเข้าออกของธนาคารดังกล่าว พบศพชายไร้บ้าน ไม่ทราบชื่อ อายุประมาณ 50 ปี ถูกแทงที่บริเวณชายโครงซ้ายและถูกปาดลำคอ เลือดนองเต็มพื้น ในสภาพศพนอนหงายเสื้อยืดสีเหลือง กางเกงขาสั้นสีขาว รองเท้าแตะ ไม่พบเอกสารติดตัว
