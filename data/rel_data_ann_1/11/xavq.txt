เมื่อเวลา 18.30 นวันที่ 12 ธันวาคม ร.ต.อ หญิง ลภัสกฤตา ธาระเลิศ รอง สว.(สอบสวน)สภ.พระนครศรีอยุธยาได้รับแจ้งเกิดเหตุ มีเหตุยิงกันภายในบ้านมีผู้เสียชีวิตเป็นหญิง 1 รายเหตุเกิดที่บ้านเลขที่ 53/7 หมู่ที่ 1 ตำบลภูเขาทองอำเภอพระนครศรีอยุธยาจังหวัดพระนครศรีอยุธยา จึงรายงาน พ.ต.อ ประเวศ ศรีนาค ผกก.สภ. พระนครศรีอยุธยา เจ้าหน้าที่พิสูจน์หลักฐานเจ้าหน้าที่ชุดสืบสวนแพทย์เวรโรงพยาบาลพระนครศรีอยุธยาเจ้าหน้าที่มูลนิธิร่วมกตัญญูรุดไปตรวจสอบที่เกิดเหตุ ในที่เกิดเหตุเป็นบ้านไม้สองชั้นบริเวณข้างบ้านบนเปล พบร่างผู้เสียชีวิตเป็นหญิง 1 รายชื่อ น.ส จารุพรรณ อินสุธา อายุ 32 ปี อาชีพ ส่งอาหาร อยู่บ้านเลขที่ 53/9 หมู่ 1 ตำบลภูเขาทองอำเภอพระนครศรีอยุธยาจังหวัดพระนครศรีอยุธยา สวมใส่ ชุดวอร์มสีน้ำเงินถูกอาวุธปืน ขนาด .38 ยิงเข้าที่บริเวณศีรษะ1 นัด ทะลุ นอนจมกองเลือดอยู่โดยมีแม่ และน้องสาวของผู้เสียชีวิตยืนร้องไห้อยู่ในที่เกิดเหตุ ตรวจสอบบริเวณโดยรอบพบหัวกระสุนปืนตกอยู่จำนวนหนึ่งหัวเจ้าหน้าที่พิสูจน์หลักฐานจึงทำการเก็บไว้เป็นหลักฐาน สอบถาม นางจำปี อินสุธา อายุ 53 ปี มารดาของผู้เสียชีวิต ยืนร้องไห้และเล่าเหตุการณ์ให้ฟังว่า ลูกสาวได้เลิกกับสามีชื่อนาย พร้อมพงศ์ ศรีแก้วอายุ 35 ปี อาชีพ พนักงานห้างแห่งหนึ่ง เพิ่งเลิกรากับผู้ตายแล้วประมาณ 5-6 เดือน โดยผู้ตายได้เช่าหออยู่ข้างนอก และวันนี้ผู้ตายได้แอบกลับมาหาลูกสาว อายุ 4 ขวบที่บ้านแม่ และเมื่อช่วงเวลาประมาณ 17.30 น.ผู้ตายได้นอนอยู่บนเป้จากนั้นผู้ก่อเหตุเดินเข้ามาที่บ้าน และเดินเข้ามาพูดคุยกับผู้ตายโดยตนเองก็นั่งมองอยู่ แต่ไม่ได้ยินว่าผู้ก่อเหตุกับลูกสาวคุยอะไรกันจากนั้นสักพักผู้ก่อเหตุก็ใช้วุฒิปืนที่เตรียมมายิงเข้าไป 2 นัด ในขณะยิงตนเองได้ยินเสียงปืนวิ่งเข้ามากอดลูกสาว แต่ผู้ก่อเหตุไม่สนใจยิงซ้ำเข้าไปอีก 1 นัดรวมเป็น 3 นัด จากนั้นผู้ก่อเหตุก็ยังอยู่ภายในบ้านและเดินอยู่รอบผู้ตาย ตนเองจึงสอบถามลูกเขยไปว่าทำไมถึงก่อเหตุลูกเขยตอบว่าตนเองคิดไว้แล้วว่าจะต้องลงมือ ก่อนที่จะเดินขึ้นรถจักรยานยนต์ขับหลบหนีไปส่วนสาเหตุนั้น เกิดจากด้วยความหึงหวง
