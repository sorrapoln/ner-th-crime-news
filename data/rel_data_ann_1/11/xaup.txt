(4 ม.ค.65) กรณีกลุ่มชายฉกรรจ์ ไล่ทำร้าย นายนราวิช โป่งสูงเนิน อายุ 54 ปี หรือ เอ๋ มารีน อดีตนักต่อยมวยโชว์ เสียชีวิต เจ้าหน้าที่ออกหมายจับ 3 คน ได้แก่ นายบอย สุขขีพล อายุ อายุ 32 ปี นายนิพนธ์ ประคอง อายุ 24 ปี และ นายนิวัฒน์ ประคอง อายุ 50 ปี ข้อหา ร่วมกันฆ่าผู้อื่น ร่วมกันทำร้ายร่างกายจนเป็นเหตุให้ผู้ถูกกระทำร้ายรับอันตรายสาหัส และร่วมกันพาอาวุธไปในเมืองหมู่บ้านหรือทางสาธารณะโดยไม่มีเหตุอันควร ซึ่งนายนิวัฒน์ เข้ามอบตัวก่อนหน้านี้ ล่าสุดผู้ต้องหาที่เหลืออีก 2 คน นายบอย และนายนิพนธ์ ก็เข้ามอบตัวเมื่อคืนที่ผ่านมา
