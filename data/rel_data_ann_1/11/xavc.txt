ผู้สื่อข่าวรายงานว่า วันนี้ (12 ธ.ค.) เมื่อเวลาประมาณ 08.00 น. เจ้าหน้าที่รับแจ้งเกตุพบรถจักรยานยนต์ตกสะพานภูมิพล ที่เกิดเหตุเป็นช่วงโค้งทางลงถนนสุขสวัสดิ์ขาเข้า พบรถจักรยานยนต์นินจา 1,000 CC สีเขียว ไม่ติดแผ่นป้ายทะเบียน จอดที่คว่ำอยู่เสียหายทั้งคัน ส่วน นายนันทวัฒน์ อายุ 28 ปี คนขี่รถจักรยานยนต์คันดังกล่าวกระเด็นตกลงไปเสียชีวิตที่สวนสาธารณะที่อยู่ด้านล่าง ร้อยเวร สน.ราษฎร์บูรณะ พร้อมแพทย์ได้เข้าตรวจสอบที่เกิดเหตุ ก่อนจะให้เคลื่อนย้ายศพดังกล่าวไปที่โรงพยาบาลศิริราช เพื่อรอญาติมาติดต่อขอรับศพ
