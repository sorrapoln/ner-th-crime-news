วันนี้ (20 ต.ค.2564) พล.ต.ต.จิรสันต์ แก้วแสงเอก รองผู้บัญชาการตำรวจนครบาล (รอง ผบช.น.) เปิดเผยความคืบหน้าคดียิง ส.ต.ต.เดชวิทย์ เล็ทเทนสัน หรือ หมู่เดวิด ผู้บังคับหมู่กองกำกับการอารักขา 1 กองบังคับการอารักขาและควบคุมฝูงชน บริเวณศีรษะ อาการสาหัส ขณะปฏิบัติหน้าที่ควบคุมการชุมนุมบริเวณแฟลตดินแดงว่า ตำรวจเตรียมออกหมายจับผู้เกี่ยวข้องในกรณีนี้หลายคน ในข้อหาขัดขวางและข่มขู่การปฏิบัติหน้าที่ของเจ้าหน้าที่โดยใช้อาวุธ จากนั้นจะมีการสืบสวนสอบสวนเพิ่มเติมว่า ในจำนวนนี้หากพบบุคคลใดเป็นผู้ลงมือยิง ส.ต.ต.เดชวิทย์ ก็จะมีการออกหมายจับเพิ่มเติมในข้อหาพยายามฆ่าเจ้าพนักงาน
