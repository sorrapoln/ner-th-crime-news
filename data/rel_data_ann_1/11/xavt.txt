ภายหลังชุดจู่โจมพลร่ม ค่ายนเรศวร 261 ร่วมกับ ปพ.ภาค8 ลงพื้นที่จังหวัดระนองปิดล้อมจับกุม นายกวิน แสงนิลกุล อายุ 23 ปี ผู้ต้องหากราดยิงประชาชนเสียชีวิต 2 ศพ เมื่อคืนที่ผ่านมา วานนี้ (24 มิ.ย.) พล.ต.อ.สุชาติ เผยว่า เจ้าหน้าที่ ได้ตรวจยึดอาวุธปืน ซิกซาวเออร์ ตราโล่ และปืนลูกโม่ ของกลางในคดีจำนวน 2 กระบอก พร้อมเครื่องกระสุนปืน จากการตรวจสอบเบื้องต้น พบว่าอาวุธดังกล่าวเป็นของส่วนตัว ไม่ได้เป็นอาวุธของหน่วยงานราชการตามที่มีผู้ตั้งข้อสงสัย หลังสอบปากคำเสร็จสิ้น จะนำตัวผู้ต้องหา ไปที่ สน.พหลโยธิน กทม. ก่อนประสานให้เจ้าหน้าที่ตำรวจ จ.ปทุมธานี มาอายัดตัวต่อไป
