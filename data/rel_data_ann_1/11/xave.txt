วันนี้ (13 ม.ค.) เวลา 15.00 น. ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น.ในฐานะโฆษก บช.น.กล่าวถึงกรณีมีหญิงรุ่นป้าถอดหลอดไฟหน้า สำนักงานตำรวจแห่งชาติ (ตร.) เมื่อคืนวานนี้ (12 ม.ค.) ว่า จากการตรวจสอบบริเวณรั้ว ตร.พบว่า หลอดไฟนีออนแบบกลม ซึ่งติดตั้งโดยแขวนไว้ ตั้งแต่ประตู 1 ไปถึงรั้วหน้า รพ.ตำรวจ ฝั่งถนนพระราม 1 ได้สูญหายไปทั้งหมด 25 ดวง จากนั้นจึงแจ้งความต่อพนักงานสอบสวน สน.ปทุมวัน เพื่อดำเนินคดีกับคนร้าย โดยพนักงานสอบสวน ร่วมกับเจ้าหน้าที่กองพิสูจน์หลักฐาน (พฐ.) ลงพื้นที่ตรวจสถานที่เกิดเหตุและจะดำเนินการสอบสวนต่อไป.
