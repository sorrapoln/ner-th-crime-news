เมื่อวันที่ 13 มิถุนายน ศูนย์วิทยุรับแจ้งเหตุ สภ.นาเฉลียง ได้รับแจ้งว่ามีอุบัติเหตุ รถยนต์เก๋งสปอร์ตหรูชนกับรถเก๋ง ทำให้มีผู้เสียชีวิตคาที่ 2 ราย บาดเจ็บ 2 ราย เหตุเกิดบนทางหลวงหมายเลข 21 สายสระบุรี-หล่มสัก บริเวณหลักกิโลเมตรที่ 180-181 หมู่ 7 ต.ห้วยโป่ง อ.หนองไผ่ จ.เพชรบูรณ์ ฝั่งขาเข้าเพชรบูรณ์ จึงแจ้งพนักงานสอบสวน ,แพทย์เวรโรงพยาบาลหนองไผ่ พร้อมอาสาร่วมกตัญญูจุดหนองไผ่ตรวจสอบในที่เกิดเหตุพร้อมชันสตรสูตรพลิกศพ ในที่เกิดเหตุพบรถยนต์เก๋งสปอร์ตหรูสีส้ม ยี่ห้อ BMW รุ่น z 4 ทะเบียน 3 กก 7558 กรุงเทพมหานคร สภาพพังเสียหายยับเยิน ชิ้นส่วนกระจัดกระจายเต็มถนน มีนายสุรภักดิ์ ภูไชยแสง อายุ 50 ปี อยู่บ้านเลขที่ 32 หมู่ 2 ต.นาสวรรค์ อ.เมืองบึงกาฬ จ.บึงกาฬ เป็นคนขับ และ น.ส.เมษสวรรค์ แทนรัตน์ อายุ 18 ปี อาศัยอยู่ อ.บางบัวทอง จ.นนทบุรี ผู้โดยสาร ได้รับบาดเจ็บรวม 2 ราย ถูกนำตัวส่งโรงพยาบาลหนองไผ่
