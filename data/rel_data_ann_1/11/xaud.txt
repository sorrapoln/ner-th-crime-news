เมื่อเวลา 07.00 น.วันที่ 18 ธันวาคม 2564 พันตำรวจโทสราวุธ มหาชัย พนักงานสอบสวน สภ.พัฒนานิคม จังหวัดลพบุรี ได้รับแจ้งมีเหตุยิงกันเสียชีวิต ที่ลานจอดรถจักยานยนต์ โรงที่4 บริษัทแห่งหนึ่ง ตำบลช่องสาลิกา สภ.พัฒนานิคม จึงได้รายงานให้ผู้บังคับบัญชาทราบตามลำดับชั้น และลงพื้นที่ตรวจสอบที่เกิดเหตุ พบเป็นบริเวณลานจอดรถ ในจุดเกิดเหตุพบศพผู้เสียชีวิตเป็นหญิงนอนหงาย สวมเสื้อสีฟ้าแขนยาว สวมเสื้อกั๊กสีดำ กางเกงขายาว ซึ่งเป็นรปภ.ในโรงงานดังกล่าว ทราบชื่อผู้ตาย คือนางส่าวชลิตา ผาบหนูดำ อายุ 22 ปี อยู่บ้านเลขที่112 หมู่ที่6 ตำบลเกาะรัง อำเภอชัยบาดาล จังหวัดลพบุรี บาดแผลถูกยิงด้วยอาวุธปืนขนาดจุด38 เข้าที่ลำตัวหลายนัด จากการสอบสวนทราบว่า ผู้ก่อเหตุก็ทำงานเป็นรปภ.ในโรงงานด้วยกันและเป็นอดีตสามีของผู้ตาย ทราบชื่อคือนายอนุสรณ์ สุทธิประดิษฐ์ อายุ 50 ปี หลังก่อเหตุแล้วได้ใช้ รถจยย. ฮอนด้าหลบหนี โดยสวมเสื้อแขนยาวสีดำ กางเกงขายาวสีดำ ซึ่งเจ้าหน้าที่ตำรวจอยู่ระหว่างกำลังเร่งติดตามตัวคนร้านที่ก่อเหตุเพื่อมาดำเนินคดี โดยผู้ก่อเหตุและผู้เสียชีวิตเคยเป็นสามีภรรยากันและอยู่กินกันมาหลายปี ก่อนที่ในช่วยหลังจะแยกกันอยู่จากอายุที่ต่างกันมาก และฝ่ายชายเริ่มไม่มีเงินให้ภรรยา จนมีปากเสียงกันและฝ่ายชายมักจะถูกฝ่ายหญิงด่าทอรุนแรง และมักชอบเรียกฝ่ายชายว่าไอ้แก่ จนทำให้เกิดเป็นความแค้นสะสม ก่อนที่จะมาก่อเหตุในครั้งนี้
