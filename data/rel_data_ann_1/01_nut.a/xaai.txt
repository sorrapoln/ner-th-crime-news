เมื่อเวลา 11.30 น. วันที่ 29 ธ.ค. 64 พ.ต.อ.วิโรจน์ ตัดโส ผกก.สภ.บางพลี พร้อมด้วย พ.ต.ท.ไชยยณัฐ มาพงษ์ สว.(สอบสวน) สภ.บางพลี นำเอกสารสำนวน พร้อมตัวนายณัฐชัย หรือ บัง อาดสามารถ อายุ 31 ปี ชาวบ้าน ต.นาเคียน อ.เมือง จ.นครศรีธรรมราช ผู้ต้องหา ใช้มีดแทงนางสาวอินทุอร หรือน้องเต้ย จนเสียชีวิต ในห้องพักชั้น 7 ภายในคอนโดย่านบางพลี จ.สมุทรปราการ เมื่อคืนวันที่ 25 ธันวาคม 2564 ตามหมายจับ ศาลจังหวัดสมุทรปราการ ที่ 679/2564 ลงวันที่ 27 ธันวาคม 2564 ในข้อหา บุกรุกเคหสถานในเวลากลางคืน โดยใช้กำลังประทุษร้าย โดยมีอาวุธและทำร้ายร่างกายผู้อื่นจนเป็นเหตุให้ผู้อื่นถึงแก่ความตาย ลักทรัพย์ในเวลากลางคืน (เสื้อ) บุกรุกเคหสถานในเวลากลางคืน (ห้องว่างชั้น 5 ที่เข้าไปเปลี่ยนเสื้อ) และข้อหาเสพสารเสพติดให้โทษประเภท 1 (ยาบ้า) นำตัว ไปฝากขังยังศาลจังหวัดสมุทรปราการ เป็นผัดแรก จากทั้งหมด 7 ผัด ขณะที่ เจ้าหน้าที่ตำรวจควบคุมตัว นายณัฐชัย หรือ บัง อาดสามารถ อายุ 31 ปี ผู้ต้องหา ออกมาจากห้องควบคุม เพื่อขึ้นรถส่งตัวผู้ต้องหา โดยใช้กระดาษปิดบังใบหน้า ผู้สื่อข่าว พยายามสอบถามนายณัฐชัยว่าอยากบอกอยากพูดอะไรถึงครอบครัวผู้ตาย หรืออยากบอกอะไรสังคมหรือไม่ เจ้าตัวเงียบไม่ยอมพูดจาแต่อย่างใด
