วานนี้ (9 พ.ย. 64) มีรายงานเหตุสยองกลางเมืองนครสวรรค์ นางสาวรัฐคณิศร อายุ 56 ปี นักธุรกิจหญิงเกี่ยวกับการทำโครงข่ายอินเทอร์เน็ต เสียชีวิตอยู่ในบ้าน เลขที่ 522 หมู่ที่ 6 ตำบลหนองกรด อำเภอเมือง จังหวัดนครสวรรค์ เมื่อตำรวจ สภ.เมืองนครสวรรค์ สาขาย่อยหนองเบน ไปตรวจจุดเกิดเหตุ ภายนอกบ้านตรงกำแพงบ้าน พบนายรุจิภาส อายุ 22 ปี ลูกน้องของนางรัฐคณิศร สภาพบาดเจ็บเลือดเต็มตัว ถูกเชือกมัดมือ ตรวจสอบเบื้องต้นพบแผล บริเวณกกหูซ้าย ท้ายทอย และมีรอยของมีคมบาดบริเวณหลัง
