วันที่ 27 ธ.ค.64 พล.ต.ต.ภูมินทร์ พุ่มพันธุ์ม่วง ผบก.ปฏิบัติการพิเศษ (บก.ปพ.) สั่งการให้ พ.ต.อ.ชนกฤดิ พงษ์ศิริ ผกก.ต่อต้านการก่อการร้าย บก.ปพ. พ.ต.ท.สุริยา นาคประนม สว.กก.ต่อต้านการก่อการร้าย ฯ นำกำลังเข้าจับกุม นายกรุง (สงวนนามสกุล) อายุ 48 ปี ผู้ต้องหาตามหมายจับของศาลจังหวัดชลบุรี ที่ จ.328/2557 ลงวันที่ 31 ก.ค.57 ข้อหา“พยายามฆ่าผู้อื่น” ทั้งนี้ทราบว่า เมื่อเดือนก.ค.2557 นายกรุง ผู้ต้องหาใช้ปืนลูกซอง ยิงกลุ่มวัยรุ่นจนมีผู้บาดเจ็บสาหัส แล้วหลบหนี ต่อมาเจ้าหน้าที่ชุดจับกุมสืบสวนจนทราบว่า ปัจจุบันผู้ต้องหารายนี้มาทำงานเป็นแคดดี้สนามกอล์ฟอยู่ที่อ.แม่ทา จ.ลำพูน จึงเข้าจับกุมไว้ดังกล่าว สอบสวน นายกรุง ผู้ต้องหา ยอมรับสารภาพว่า ตนเคยทำการเกษตรอยู่ที่บ้านในจังหวัดชลบุรี วันเกิดเหตุหลักเลิกงานก็จะกลับเข้าบ้าน ก็มาพบกลุ่มวัยรุ่น 3 คนกำลังมั่วสุมยาเสพติด ดื่มเหล้า เปิดเพลงส่งเสียงดัง ซึ่งตนนั้นเคยมีเหตุทะเลาะกับวัยรุ่นกลุ่มนี้มาแล้วครั้งหนึ่ง จึงเข้าไปต่อว่าให้ลดเสียงเพลงที่ดังรบกวนชาวบ้าน แต่กับถูกกลุ่มวัยรุ่นพยายามจะเข้าทำร้าย จึงเดินกลับบ้านไปเอาปืนมายิงถล่มกลุ่มวัยรุ่นไปทั้งหมด 3 นัด ก็ไม่รู้ว่ากระสุนไปถูกใครมั่ง เพราะต้องรีบหลบหนีออกนอกพื้นที่ และหลบหนีคดีมาแล้วหลายจังหวัด ก่อนจะมาถูกจับดังกล่าว จึงนำตัวส่งสภ.พนัสนิคม ดำเนินคดีต่อไป
