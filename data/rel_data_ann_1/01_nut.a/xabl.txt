เมื่อวันที่ 8 กันยายน 2564 เมื่อเวลา 12.30 น. พ.ต.อ.สมนึก มากมี รองผู้บังคับการตำรวจภูธรจังหวัดพิจิตร ลงพื้นที่ควบคุมสถานการณ์ ผู้คุมเรือนจำจังหวัดพิจิตร ใช้อาวุธปืนขนาด 9มม.ก่อเหตุกราดยิงพ่อตา แม่ยาย ลูกเลี้ยงที่เป็นลูกติดภรรยาและหลานเสียชีวิตรวม 4 ศพ และมีผู้ได้รับบาดเจ็บสาหัสอีก 3 ราย เหตุเกิดที่ หมู่ที่ 10 ตำบลคลองคะเชนทร์ อำเภอเมือง จ.พิจิตร ซึ่งเจ้าหน้าที่ตำรวจใช้เวลาเกลี่ยกล่อมผู้คุมเรือนจำจังหวัดพิจิตร ผู้ก่อเหตุชายวัย55ใช้เวลานานเกือบ30นาที จากนั้นจึงได้เข้าชาร์จตัวผู้ก่อเหตุไว้ได้และเก็บอาวุธปืนควบคุมตัวไปสถานีตำรวจและระดมเจ้าหน้าที่หน่วยกู้ชีพกู้ภัยลำเรียงผู้ได้รับบาดเจ็บสาหัสนำส่งโรงพยาบาลพิจิตร สอบสวนภรรยาผู้ก่อเหตุเล่าให้ฟังว่า สามีหลังจากออกเวรมา ได้มีปากเสียงทะเลาวิวาทกับลูกเลี้ยงเป็นประจำซึ่งมีบ้านที่อยู่ในรั้วเดียวกันวันนี้ได้มีปากเสียงทะเลาวะวิวาทกับลูกเลี้ยงขั้นรุนแรง ก่อนที่จะมีเสียงปืนดังขึ้นหลายนัด ภรรยาจึงได้ออกมาดูและพบว่าสามีก่อเหตุใช้อาวุธปืนยิงลูกเลี้ยงและหลาน รวมถึงปีนรั้วข้ามเข้าไปในบ้านอีกหลังใช้อาวุธปืนกระบอกเดียวกันก่อเหตุยิงพ่อตา แม่ตายเสียชีวิตในที่เกิดเหตุ รวมมีผู้เสียชีวิต 4 ศพ นอกจากนี้ยังมีผู้บาดเจ็บซึ่งเป็นหลานและเพื่อนบ้านได้รับบาดเจ็บอาการสาหัสอีก 3 รายดังกล่าว
