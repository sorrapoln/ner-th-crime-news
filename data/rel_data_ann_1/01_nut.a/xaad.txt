เมื่อเวลา 00.50 น. วันที่ 25ก.ค. เกิดอุบัติเหตุ รถชนกัน 5 คัน มีผู้เสียชีวิตและได้รับบาดเจ็บ เหตุเกิดบนถนนมิตรภาพ ฝั่งขาเข้า มุ่งหน้า กรุงเทพมหานคร เหตุเกิดอยู่ในช่องทางด่วน บริเวณจุดกลับรถ หลักกิโลเมตร 108+600 ใกล้เคียงโรงน้ำแข็งกิจวารี ต. มะเกลือใหม่ อ. สูงเนิน จ. นครราชสีมา ที่เกิดเหตุเจ้าหน้าที่ พบรถบรรทุกน้ำมัน ยี่ห้อ อีซูซุ สีขาว หมายเลขทะเบียน 78-8242 นครราชสีมา , รถตู้ ไม่ทราบยี่ห้อ สีเทา หมายเลขทะเบียน ฮพ-4176 กรุงเทพมหานคร , รถตู้ ยี่ห้อโตโยต้า สีเทา หมายเลขทะเบียน ฮฉ-8622 กรุงเทพมหานคร , รถตู้ ยี่ห้อโตโยต้า สีขาว หมายเลขทะเบียนป้ายเหลือง 30-0211 สกลนคร และ รถกระบะ ยี่ห้อโตโยต้า รุ่น วีโก้ แชมป์ สีเทา หมายเลขทะเบียน บบ-5134 กำแพงเพชร
