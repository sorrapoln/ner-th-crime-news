วันนี้ (13 ก.ย.2562) เวลา 01.30 น. ตำรวจพิสูจน์หลักฐาน พร้อมตำรวจสถานีตำรวจนครบาลมีนบุรี เข้าตรวจสอบจุดเกิดเหตุหลังได้รับแจ้งว่ามีผู้เสียชีวิตอยู่ในบึงป่ากก ภายในซอยสุวินทวงศ์ 24 ย่านมีนบุรี กรุงเทพฯ พ.ต.อ.คมกฤษณ์ คำบุศย์ ผกก.สน.มีนบุรี เปิดเผยผลการตรวจสอบเบื้องต้นว่า ผู้เสียชีวิตสวมใส่ชุดนอนสีเหลือง ตำรวจพิสูจน์หลักฐานตรวจสอบร่างกายเบื้องต้น ไม่พบบาดแผลตามร่างกาย แต่มีเหตุต้องสงสัยว่าอาจถูกล่วงละเมิดทางเพศ เนื่องจากผู้เสียชีวิตไม่ได้สวมใส่กางเกง โดยจะส่งศพให้แพทย์ชันสูตรเพื่อยืนยันผลตรวจร่างกายประกอบการนำสืบทางคดี
