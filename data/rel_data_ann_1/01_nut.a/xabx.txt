วันที่ 31 ต.ค.2562 เมื่อเวลา 14.00 น. พ.ต.อ.แมน เม่นแย้ม ผู้กำกับการ 4 กองปราบปราม (ผกก.4 บก.ป.), พ.ต.ท.ณัฐพงศ์ อำไพจิตร์ สารวัตร กก.4 บก.ป., ร.ต.อ.พร้อมพล นิตย์วิบูลย์ รอง สว.กก.4 บก.ป. และด.ต.นิติธร ประชันกาญจนา ผบ.หมู่ กก.4 บก.ป. เข้าจับกุมตัวนายวิฑูรย์ ศรีตะบุตร์ หรือเอ็ม หรือตั้ม อายุ 39 ปี ผู้ต้องหาตามหมายจับศาลจังหวัดฮอด ที่ ว.41/2562 ลงวันที่ 28 ต.ค.62 ข้อหา ข้อหาชิงทรัพย์ เป็นเหตุให้ผู้อื่นถึงแก่ความตาย และรับของโจร จากกรณีฆาตกรรมเศรษฐินักปฏิบัติธรรม ญาติพบศพยัดตู้เย็นแล้วโบกปูนทับภายในตึกแถวเลขที่ 90/3 หมู่ 3 ต.บ้านหลวง อ.จอมทอง จ.เชียงใหม่ เมื่อวันที่ 27 ต.ค.ที่ผ่านมา โดยตำรวจสามารถจับกุมนายวิฑูรย์ได้ที่ริมถนนสาย 1072 ต.หนองกระโดน อ.เมือง จ.นครสวรรค์ ขณะกำลังขับรถจักรยานยนต์ไม่ติดแผ่นป้ายทะเบียนไปตามเส้นทางเพื่อหลบหนี ขณะจับกุมผู้ต้องหาพยายามที่หลบหนี ทางเจ้าหน้าที่จึงได้กระจายกำลังดักสกัดจับ
