เมื่อวันที่ 11 ม.ค. 2565 พ.ต.ท.เสน่ห์ มณีฉาย รองผกก.สส.สน.สายไหม พร้อมด้วยพ.ต.ต.สุวิทย์ หล่มศักดิ์ สว.สส. ฝ่ายสืบสวนสน.สายไหม และตำรวจ กก.สส.บก.น.2 เข้าตรวจสอบบริเวณลานเบียร์ประตูกรุงเทพ ถนนพหลโยธิน แขวงสายไหม เขตสายไหม กรุงเทพฯ หลังเกิดเหตุมีชายถูกอาวุธมีดแทงได้รับบาดเจ็บสาหัส ก่อนจะเสียชีวิตที่รพ.ภูมิพล ทราบชื่อคือพ.อ.อรรถกร ปรักเอโก สังกัดทหารบก นอกราชการ อายุ 49 ปี มีบาดแผลถูกอาวุธมีดแทงหลัง 4 แผล เหตุเกิดช่วงเวลา 01.00 น. วันที่ 11 มกราคม 65 ที่ผ่านมา จากการสอบสวนน.ส.สุดารัตน์ ให้การว่า ก่อนเกิดเหตุตนนั่งดื่มกินกับเพื่อนที่ร้านเหล้าแถวประตูกรุงเทพพลาซ่า พบผู้ตายมานั่งดื่มคนเดียวและมีอาการเมา พยายามพูดคุยชนแก้วกับคนในร้านรวมถึงชนแก้วกับตนด้วย ผู้ตายบ่นว่าไม่มีใครรัก มีเพียงตนที่รักและพูดคุยด้วย พวกตนก็ไม่ถือสาเพราะว่าเห็นว่าเป็นคนเมา จนร้านปิดเวลา 23.00 น. พวกตนมานั่งดื่มต่อที่ลานเบียร์ ผู้ตายก็เดินตามมาด้วยแต่เดินไปคุยกับโต๊ะกลุ่มทหาร ก่อนเพื่อนทหารจะพาขึ้นรถแท็กซี่คาดว่าพาไปส่งบ้านโดยไม่รู้ว่าผู้ตายขับรถมา รถแท็กซี่จึงวนกลับมาส่งที่ลานเบียร์อีกครั้ง ผู้ตายลงมาที่รถและเจอกับผู้ก่อเหตุ ผู้ตายได้เดินไปเตะเก้าจึงถูกทำร้าย แต่มีคนห้ามและให้กลับขึ้นรถ
