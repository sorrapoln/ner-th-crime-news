วันที่ 21 ธ.ค.2564 พ.ต.อ.กมลาสน์ อรุณภาคมงคล ผกก.สภ.บ้านแพ้ว จ.สมุทรสาคร พร้อมเจ้าหน้าที่คุมตัวนายสหผล สืบม่วงไทย อายุ 26 ปี หลังก่อเหตุใช้มีดแทงนายนรินทร แดงจีน พี่ชายของแฟนสาว หลังมีปากเสียงกับคนรัก แล้วคนตายเข้ามาห้าม เหตุเกิดเมื่อวันที่ 19 ธ.ค.ที่ผ่านมา โดยตำรวจได้คุมตัวนายสหผลไปทำแผนชี้จุด เจ้าตัวอ้างเป็นการป้องกันตัว ทั้งนี้ผู้ต้องหาเผยว่า ตนเองมีปากเสียงกับแฟนสาวบ่อยครั้ง เพราะระแวงว่าอีกฝ่ายจะตีตัวออกห่าง คืนเกิดเหตุตนเลิกงานก็มาหาคนรัก แล้วก็ทะเลาะกัน มีญาติมาห้ามแล้วจะทำร้ายตน จึงต้องป้องกันตัว โดยคนตายมาพบ แล้วใช้มีดทำร้ายตนก่อน แต่หลบทัน จึงวิ่งเข้าไปในครัวคว้ามีดมาแทงสวนเสียชีวิต ตนอยากขอโทษครอบครัวแฟนสาวและผู้เสียชีวิต เพราะไม่ได้ตั้งใจ ทั้งหมดที่ทำลงไปนั้น แค่ต้องการป้องกันตัวเท่านั้น ทางตำรวจคุมตัวผู้ต้องหาทำแผนในวันที่ 20 ธ.ค. ไม่มีเหตุการณ์ระทึกขวัญแต่อย่างใด คุมตัวส่งศาลดำเนินคดีตามขั้นตอนกฎหมายต่อไป
