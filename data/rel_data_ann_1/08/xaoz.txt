เมื่อเวลาประมาณ 10.20 น. วันที่ 7 ม.ค. พ.ต.ท.หญิงนุชจรี ล่องแก้ว สารวัตร (สอบสวน) สภ.เมืองภูเก็ต ได้รับแจ้งเหตุทะเลาะวิวาทโดยใช้อาวุธปืน มีผู้ได้รับบาดเจ็บ 5 ราย ที่บริเวณตลาดเกษตรเทศบาลนครภูเก็ต จึงประสานเจ้าหน้าที่เกี่ยวข้องลงพื้นที่ตรวจสอบ ที่เกิดเหตุเป็นแผงขายอาหารทะเลสดบริเวณภายนอกอาคารตลาดเทศบาลนครภูเก็ต พบผู้บาดเจ็ดถูกยิงด้วยอาวุธปืนอยู่ในที่เกิดเหตุ 5 ราย เป็นหญิง 2 ราย ชาย 3 ราย ทั้งหมดเป็นครอบครัวเดียวกันทราบชื่อเบื้องต้น น.ส.อาภร ถิ่นสท้าน 53 ปี น.ส.ต้อย ลิมปนานุลักษณ์ นายฉ่ำ ถิ่นสะท้าน นายพรชัย ลิมปนานุลักษณ์ อีกรายยังไม่ทราบชื่อ 1 ราย โดยมีเจ้าหน้าที่นักมวยกุศลธรรมภูเก็ต กำลังเร่งช่วยเหลือนำตัวส่งโรงพยาบาล เบื้องต้นทราบชื่อคนร้ายที่ก่อเหตุ คือ นายลี เป็นชาวสงขลา หลังก่อเหตุได้หลบหนีไป จากการสอบถามพยานในที่เกิดเหตุ ญาติผู้บาดเจ็บ ทราบว่า คนร้ายนั้นตั้งแผงค้าอาหารทะเลติดกันกับฝ่ายผู้บาดเจ็บ ที่ผ่านมาก็มีปัญหาเรื่องค้าขายมาตลอด ไม่คิดว่าคนร้ายจะก่อเหตุ ครอบครัวตนค้าขายที่นี่มาก่อนเกือบ 30 ปี ซึ่งเป็นที่ทราบว่าคนร้ายนั้นเคยอวดอ้างตลอดว่ารู้จักคนใหญ่คนโตและเจ้าหน้าที่ ตนอยากรู้หลังจากนี้คนร้ายคนนี้จะถูกดำเนินการอย่างไร ขณะที่เจ้าหน้าที่ตำรวจเร่งตรวจสอบกล้องวงจรปิด พร้อมประสานเจ้าหน้าที่เกี่ยวข้องติดตามตัวมาดำเนินคดีต่อไป
