17 ม.ค.2565 ตำรวจนครบาลดอนเมือง รับแจ้งอุบัติเหตุรถโม่ปูน เสียหลักพุ่งชนรถได้รับความเสียหายหลายคัน และมีผู้ได้รับบาดเจ็บ โดยเหตุเกิดบริเวณปากซอยสรงประภา 30 แขวงสีกัน เขตดอนเมือง จึงเดินทางไปตรวจสอบที่เกิดเหตุ พร้อมด้วย เจ้าหน้าที่มูลนิธิร่วมกตัญญู เมื่อถึงที่เกิดเหตุพบรถโม่ปูนของบริษัทหนึ่ง จอดอยู่กลางถนน สภาพด้านหน้ารถเสียหายพังยับ และยังพบรถยนต์เก๋ง และรถกระบะ ที่ถูกชนอีกจำนวน 4 คัน จักรยาน 4 คัน นอกจากนี้ เสาไฟฟ้าข้างทาง ป้ายซอย ที่รถจักรยานได้รับความเสียหายยับเยิน โดยมีนานไสว (สงวนนามสกุล) อายุ 45 ปี คนขับรถโม่ปูน ยืนรอให้การกับเจ้าหน้าที่ตำรวจ โดยผู้ได้รับบาดเจ็บ เป็นคนข้ามถนน ทราบชื่อ นางถนอม อายุ 64 ปี ได้รับการช่วยเหลือนำตัวส่งไปโรงพยาบาลก่อนหน้าแล้ว
