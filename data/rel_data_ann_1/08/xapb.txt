พ.ต.อ.รังสรรค์ สอนสิงห์ ผกก.สน.ดอนเมือง ได้รับรายงานจาก พ.ต.ท.มหพล มีเสน รอง ผกก.สส.สน.ดอนเมือง โดย พ.ต.ต.วุฒิชัย บุญยู้ พ.ต.ต.ภาคิน ดอกไม้ สว.สส.สน.ดอนเมือง ร.ต.ท.เชาว์ สุขเอี่ยม รอง สว.สส.สน.ดอนเมือง กำลังฝ่ายสืบสวน สน.ดอนเมือง ร่วมกันจับกุมตัวนายจิรทีป หรือบอล แดงประไพ อายุ 39 ปี ผู้ต้องหาตามหมายจับศาลอาญาที่ จ.579/2564 ลงวันที่ 21 มิถุนายน 2564 ความผิดฐานลักทรัพย์ในเวลากลางคืนในท่าอากาศยานฯ โดยจับกุมได้ภายใน ซ.วิภาวดีรังสิต 35 แขวงสนามบิน เขตดอนเมือง กรุงเทพฯ สืบเนื่องจาก ก่อนการจับกุมช่วงกลางเดือนเมษายน 2564 พนักงานร้านโดนัทชื่อดัง เดินทางเข้าแจ้งความกับพนักงานสอบสวน สน.ดอนเมือง หลังมีคนร้ายเข้าไปก่อเหตุลักเครื่องชงกาแฟ มูลค่ากว่า 3 หมื่นบาท ที่ตั้งอยู่หน้าร้าน บริเวณชั้น4 อาคารในประเทศ สนามบินดอนเมือง
