วันที่ 10 ธ.ค. ที่ สภ.เมืองนนทบุรี พล.ต.ต.ธนายุตม์ วุฒิจรัสธํารงค์ รอง ผบช.ภ 1 พล.ต.ต.ไพศาล วงศ์วัชรมงคล ผบก.ภ.จ.นนทบุรี แถลงข่าวจับกุมนายวินิจ จันทร์นิเวศน์ อายุ 26 ปี โค้ชสอนฟุตบอลเด็ก และ นายโชคชัย นามมูลน้อย อายุ 26 ปี ข้อหาร่วมกันชิงทรัพย์ผู้อื่นโดยใช้ยานพาหนะเพื่อกระทําผิดหรือเพื่อพาทรัพย์นั้นไป หรือเพื่อให้พ้นการจับกุม และร่วมกันพรากผู้เยาว์อายุกว่าสิบห้าปี แต่ไม่เกินสิบแปดปีไปเสียจากบิดามารดา พร้อมด้วยของกลาง 1. รถจักรยานยนต์ยามาฮ่า รุ่น M-SLAZ สีเหลือง ทะเบียน 9 กจ-3623 กรุงเทพมหานคร 2. เสื้อ กางเกง หมวก รองเท้า ที่สวมใส่ในวันก่อเหตุ
