ล่าสุด เมื่อเวลา ประมาณ 20.30 น. วันที่ 15 ธ.ค. มีรายงานว่า ตำรวจฝ่ายสืบสวน สน.พญาไท ได้ทำการจับกุมตัว​ นายธดากรณ์ หรือเติ้ล (สงวนนามสกุล) อายุ 22 ปี ตามหมายจับศาลอาญา ลงวันที่ 13 ธันวาคม 2564 ข้อหาร่วมกันต่อสู้ หรือขัดขวางเจ้าพนักงานในการปฏิบัติการตามหน้าที่ โดยใช้กำลังประทุษร้ายหรือขู่เข็ญว่าจะใช้กำลังประทุษร้าย โดยร่วมกันกระทำความผิดด้วยกันตั้งแต่สามคนขึ้นไปโดยมีและใช้อาวุธ, ร่วมกันทำร้ายร่างกายเจ้าพนักงานซึ่งกระทำการตามหน้าที่ หรือเพราะเหตุที่จะกระทำการตามหน้าที่ จนเป็นเหตุให้เกิดอันตรายแก่กายหรือจิตใจ" ซึ่ง นายธดากรณ์ เป็น 1 ในผู้ต้องหาที่ร่วมก่อเหตุรุมทำร้าย ส.ต.ต.ชัยพล โดยเจ้าหน้าที่ตำรวจจับกุมตัวได้ที่หอพักแห่งหนึ่ง ย่านถนนรามคำแหง 2 ซอย 8 กรุงเทพมหานคร เมื่อช่วงบ่ายที่ผ่านมา ก่อนจะคุมตัว นายธดากรณ์ไปสอบสวนที่สน.พญาไท โดยทางพ.ต.อ.บวรภพ สุนทรเรขา ผกก.สน.พญาไท ได้สอบปากคำผู้ต้องหาด้วยตนเอง
