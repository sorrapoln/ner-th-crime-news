วันที่ 19 ม.ค. 65 ที่ กองบังคับการปราบปราม (บก.ป.) พล.ต.ท.จิรภพ ภูริเดช ผบช.ก. สั่งการให้ พล.ต.ต.มนตรี เทศขัน ผบก.ป., พ.ต.อ.ปทักข์ ขวัญนา ผกก.4 บก.ป., พ.ต.ท.เอกสิทธิ์ ปานสีทา รอง ผกก.4 บก.ป., พ.ต.ต.ศรัณย์ ศรีพักตร์ สว. กก.4 บก.ป. นำกำลังจับกุม นายชาญณรงค์ หรือจุก หรือนายชิน อายุ 79 ปี ชาว จ.สุราษฎร์ธานี ตามหมายจับของศาลจังหวัดไชยา ที่ 26/2546 ลงวันที่ 5 พ.ย. 2546 ข้อหา “ฆ่าผู้อื่นโดยไตร่ตรอง” ได้ที่ริมถนน พช.3025 บ้านโค้งผักชี ต.พุทธบาท อ.ชนแดน จ.เพชรบูรณ์ สืบเนื่องจากเมื่อปี 2540 ขณะที่ นายชาญณรงค์ ผู้ต้องหารายนี้ยังมีตำแหน่งเป็นผู้ใหญ่บ้าน ม.7 ต.ท่าชนะ อ.ท่าชนะ จ.สุราษฎร์ธานี และ น.ส.โสภิตา ทุ่มทวน ภรรยา ที่ร่วมกันก่อตั้งห้างหุ้นส่วนจํากัด สุราษฎร์วังทองก่อสร้าง ประกอบกิจการรับเหมาก่อสร้าง ได้ว่าจ้างกลุ่มมือปืนจำนวน 4 คน ใช้อาวุธปืนสั้นและลูกซองถล่มยิง นายสิทธิโชค ธรรมเดชะ ส.จ.สุราษฎร์ธานี ในขณะนั้น เสียชีวิตคาที่หน้าบ้านพักในพื้นที่ ต.วัง อ.ท่าชนะ จ.สุราษฎร์ธานี
