เจ้าหน้าที่ตำรวจ สภ.บางพลี จ.สมุทรปราการ ได้รับแจ้งมีจากเจ้าหน้าที่โรงพยาบาลสมุทรปราการ ว่ามีชายถูกยิงบาดเจ็บและมาเสียชีวิตที่โรงพยาบาลสมุทรปราการ หลังรับแจ้งจึงเดินทางเข้าตรวจสอบ ภายในห้องฉุกเฉินได้พบร่างของ นายเสถียร ระลาเขต อายุ 47 ปี นอนเสียชีวิตอยู่บนเตียงคนไข้ ที่ชายโครงด้านขวา 1 นัดกระสุนตัดขั้วหัวใจ ส่วนที่เกิดเหตุ ลานจอดรถ ริมถนนเรียบคลองส่งน้ำ ฝั่งขาเข้าบางพลี ต.บางปลา อ.บางพลี จ.สมุทรปราการ ผู้ก่อเหตุคือ นายรณฤทธิ์ จิตต์ภักดีพงศ์ อายุ 43 ปี เจ้าหน้าที่ตำรวจได้ร่วมกันคุมตัว นายรณฤทธิ์ ผู้ก่อเหตุไปตรวจค้นที่เกิดเหตุ และ ค้นหาอาวุธปืน ซึ่ง นายรณฤทธิ์ ได้โยนทิ้งเข้าไปในป่าหญ้าใกล้ที่เกิดเหตุ พบอาวุธปืนขนาด 9 มม. พร้อมด้วยลูกกระสุนปืนขนาดเดียวกันจำนวน 8 นัด และ ปลอกกระสุนอีกจำนวน 1 ปลอก จึงเก็บไว้เป็นหลักฐาน และ ยังพบอาวุธปืนไทยประดิษฐ์ลูกซองพกสั้นเบอร์ 12 อีกหนึ่งกระบอก จึงยึดไว้เป็นหลักฐาน
