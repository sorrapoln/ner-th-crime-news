เมื่อวันที่ 18 ม.ค.2565 เจ้าหน้าที่เร่งนำผู้บาดเจ็บส่งโรงพยาบาลศรีสังวาลย์ เพื่อทำการรักษา หลังประสบอุบัติเหตุรถตู้นักท่องเที่ยวแหกโค้งตกเหว บนถนนทางหลวงชนบท บริเวณบ้านทบศอก ต.หมอกจำแป่ อ.เมืองแม่ฮ่องสอน ทำให้มีผู้ได้รับบาดเจ็บ 6 คน ส่วนสาเหตุเบื้องต้น คาดว่า อาจเกิดจากคนขับไม่ชำนาญเส้นทาง ประมาท หรือเกิดจากปัญหาสภาพของรถ เนื่องจากถนนจาก ต.หมอกจำแป่ ไปที่บ้านรักไทย ขึ้นเขาสูงชันและแคบ ที่ผ่านมาเคยเกิดอุบัติเหตุขึ้นบ่อยครั้ง ขณะนี้ตำรวจกำลังเร่งหาสาเหตุที่ชัดเจน พร้อมเตือนประชาชนให้ระมัดระวังในการเดินทาง
