เจ้าหน้าที่ตำรวจ สน. บางนา พร้อมด้วยกองพิสูจน์หลักฐานและหน่วยกู้ภัยมูลนิธิร่วมกตัญญู เข้าตรวจสอบที่เกิดเหตุ นายสาธิต อายุ 45 ปี ถูกนายธนาเดช อายุ 47 ปี ใช้อาวุธปืนขนาด 9 มม. ยิงเข้าที่บริเวณกลางหลัง 4 นัด ที่ท้อง 1 นัด และที่ขาอีก 1 นัด รวมทั้งสิ้น 6 นัด จนรับบาดเจ็บสาหัส ภายในซอยจ่าโสด 9 ถนนเลียบทางรถไฟสายเก่าปากน้ำ ย่านบางนา ซึ่งต่อมาเจ้าหน้าที่กู้ชีพจึงได้ทำการช่วยเหลือก่อนนำตัวส่งโรงพยาบาล โดยจุดเกิดเหตุพบกองเลือดและปลอกกระสุนตกอยู่จำนวน 8 ปลอก และพบรถจักรยานยนต์ยามาฮ่า สีดำ หมายเลขทะเบียน 3 ขช 4220 กรุงเทพมหานคร ซึ่งเป็นรถของผู้ได้รับบาดเจ็บจอดอยู่ และยังพบรถจักรยานยนต์สีขาวยี่ห้อฮอนด้า หมายเลขทะเบียน ยษบ 925 กรุงเทพมหานคร ซึ่งเป็นรถของผู้ก่อเหตุจอดทิ้งไว้ก่อนที่จะหลบหนี
