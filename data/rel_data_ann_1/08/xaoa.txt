เมื่อเวลา 15.00 น. วันที่ 16 ม.ค. 65 นายวิรุตต์ หรือเอ ศรีสุข อายุ 23 ปี ผู้ต้องหาตามหมายจับศาลจังหวัดธัญบุรีเลขที่ 32/2565 ลงวันที่ 14 มกราคม 2565 ฐานความผิด ฆ่าผู้อื่น ได้เดินทางเข้ามอบตัวกับ พ.ต.อ.สมศักดิ์ นิเต็ม ผกก.สภ.ธัญบุรี สืบเนื่องจากเมื่อวันที่ 13 ม.ค. 65 นายลิขิต เลิศปรีชา อายุ 49 ปี บ้านเลขที่ 45 หมู่ 2 ต.ศิลาดาน อ.มโนรมย์ จ.ชัยนาท หัวหน้า รปภ. ถูกนายวิรุตต์ หรือเอ ศรีสุข อายุ 23 ปี อดีตลูกน้องแทงเสียชีวิตข้างห้องน้ำ เหตุเกิดภายใน บริษัท สหการประมูล จำกัด (มหาชน) ม.2 ต.ลำผักกูด อ.ธัญบุรี จ.ปทุมธานี ตามที่เสนอข่าวไปแล้วนั้น ต่อมาทางเจ้าหน้าที่ตำรวจสืบสวน สภ.ธัญบุรี ได้นำตัวผู้ต้องหา ไปทำแผนประกอบคำรับสารภาพ ที่จุดเกิดเหตุ โดยนายวิรุตต์ รับสารภาพว่าที่ตนเองทำไปนั้นเพราะโดนผู้ตายด่าพ่อกับแม่ และมีดเป็นของผู้ตาย วันเกิดเหตุตนเองเข้ามาและเจอกับผู้ตายที่ข้างห้อง ตนจึงเข้าไปถามว่าที่ถ้าต่อยผมวันนี้พร้อมแล้ว ซึ่งผู้ตายเดินออกมาจากห้องน้ำและเข้ามาต่อยกับตนเอง จากนั้นผู้ตายก็ได้ควักมีดออกมาซึ่งตนก็แย่งมีดได้แทงผู้ตายไปหลายที เมื่อผู้ตายล้มลงกับพื้นจึงเตะไปที่หน้า 1 ที ส่วนตนก็วิ่งไปขับรถจักรยานยนต์หลบหนีพร้อมกับบอก รปภ.ว่าให้ช่วยตามรถพยาบาลด้วย
