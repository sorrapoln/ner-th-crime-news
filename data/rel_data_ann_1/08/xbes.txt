วันนี้ (21 ม.ค.2564) พล.ต.ต.ปิยะ ต๊ะวิชัย รอง ผบช.น. แถลงผลการระดมกวาดล้างอาชญากรรมและยาเสพติด ระหว่างวันที่ 14-21 ม.ค.ที่ผ่านมา สามารถทลายแก๊งโจรกรรมรถจักรยานยนต์รายใหญ่ของนายวรุฒ แซ่อือ กับพวกรวม 5 คน ที่ก่อเหตุในพื้นที่กรุงเทพมหานครและปริมณฑล สามารถจับกุมผู้ต้องหาได้ทั้งสิ้น 5 คน พร้อมของกลาง รถจักรยานยนต์ 10 คัน รถยนต์ 2 คัน ป้ายทะเบียนรถ 17 แผ่น ป้ายภาษีและใบจดทะเบียนรถ 8 แผ่น พร้อมอุปกรณ์งัดแงะสำหรับลักรถจักรยานยนต์ และอาวุธปืนอีก 13 กระบอก โดยสามารถจับกุมได้ที่บ้านเช่าย่านแสมดำ เขตบางขุนเทียน กรุงเทพมหานคร
