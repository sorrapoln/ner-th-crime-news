เบื้องต้น พ.ต.ท.เกริกฤทธิ์ พร้อมด้วยพนักงานสอบสวน เจ้าหน้าที่ตำรวจชุดสืบสวน ลงพื้นที่ตรวจสอบ พยานแวดล้อม กล้องวงจรปิดบริเวณที่เกิดเหตุ และตลอดเส้นทางการเกิดเหตุและหลบหนี เพื่อติดตามกลุ่มคนผู้ก่อเหตุทั้งหมดมาดำเนินคดีตามกฎหมาย อย่างไรก็ตามข่าวยังรายงานอีกว่า ก่อนหน้าที่จะเกิดเหตุเพียงไม่ถึง 20 นาที เจ้าหน้าที่ฝ่ายปกครองอำบางละมุง เจ้าหน้าที่ตำรวจ สภ.เมืองพัทยา เจ้าหน้าที่สาธารณสุข ลงตรวจมาตรการก่อนเข้าบริการของสถานบริการ บริเวณที่เกิดเหตุ แต่เมื่อเจ้าหน้าที่คล้อยหลังไป กลับเกิดเหตุสะเทือนขวัญกับนักท่องเที่ยว ถือเป็นการทำลายภาพลักษณ์ เมืองท่องเที่ยวเป็นอย่างมาก
