เมื่อเวลาประมาณ 02.50 น. วันที่ 13 ม.ค.65 เจ้าหน้าที่ตำรวจ สภ.ไชยา อ.ไชยา จังหวัดสุราษฎร์ธานี ได้รับแจ้งเหตุยิงกันตายที่โกดังร้านขายลูกชิ้นตลาดเช้าไชยา หมู่ที่ 1 ต.ตลาดไชยา อ.ไชยา และประสานไปยังมูลนิธิกุศลศรัทธาอำเภอไชยา รีบรุดไปยังที่เกิดเหตุ พร้อมเจ้าหน้าที่ตำรวจพิสูจน์หลักฐาน 8 ที่เกิดเหตุพบศพชายทราบชื่อว่า นายพงศ์เพชร หรือ กบ นุ่นสังข์ อายุ 24 ปี อยู่บ้านเลขที่ 76/1 ม.1 ต. ตลาดไชยา อ. ไชยา จ. สุราษฎร์ธานี มีอาชีพขายปลาทูในตลาดเช้าไชยา สภาพศพนอนตะแคงจมกองเลือด ตรวจสอบพบว่าถูกยิงด้วยอาวุธปืนขนาด 9 มม.เข้าที่บริเวณราวนมด้านขวาซ้าย จำนวน 3 นัด พบปลอกกระสุนห่างจากศพประมาณ 1เมตร ตกอยู่จำนวน 1 ปลอก ต่อมาทางตำรวจทราบว่าคนยิงคือนายกิตติวัฒน์ หรือ นิว แจ้งอักษร พ่อค้าขายลูกชิ้น อายุ 27 ปี อยู่บ้านเลขที่380/3 ม.1 ต. ตลาดไชยา อ.ไชยา จ. สุราษฎร์ธานี เจ้าของโกดังที่เกิดเหตุ ได้เข้ามอบตัวกับ เจ้าหน้าที่ตำรวจ สภ.ไชยาพร้อมด้วยอาวุธปืน9มม. ทางเจ้าที่ตำรวจได้ควบคุมตัวสอบปากคำ
