7 ม.ค 2565 ร.ต.อ.สุมิตร บุญยะมิตร รองสารวัตร (สอบสวน) สภ.ลาดหญ้า อ.เมือง จ.กาญจนบุรี รับแจ้งจากศูนย์วิทยุมูลนิธิพิทักษ์กาญจน์ ว่า เกิดอุบัติเหตุรถกระบะ พุ่งชนท้ายรถบรรทุก 10 ล้อ มีผู้บาดเจ็บสาหัสติดในรถกระบะ เหตุเกิดที่ บริเวณสี่แยกไฟแดงลาดหญ้า ถนนสายกาญจนบุรี-เขื่อนศรีนครินทร์ หมู่ 1 ต.ลาดหญ้า อ.เมือง จ.กาญจนบุรี หลังรับแจ้งเหตุจึงรายงานเหตุให้ผู้บังคับบัญชาทราบ ต่อมา พ.ต.อ.เตชินท์ บรรจง ผกก.สภ.ลาดหญ้า พร้อม ร.ต.อ.สุมิตร เดินทางไปตรวจสอบที่เกิดเหตุ พบ เจ้าหน้าที่อาสาสมัครกู้ชีพ มูลนิธิพิทักษ์กาญจน์ ระดมเร่งช่วยเหลือผู้บาดเจ็บ ที่ติดอยู่ในที่นั่งคนขับในรถยนต์กระบะยี่ห้อโตโยต้า รุ่นวีโก้ แคป สีดำ หมายเลขทะเบียน บน - 2350 กาญจนบุรี โดยรถกระบะ สภาพด้านหน้ารถพังยับเยิน เจ้าหน้าที่กู้ชีพฯ เร่งใช้เครื่องตัดถ่างตัวรถเพื่อนำผู้บาดเจ็บสาหัสออกมานำส่ง รพ.ค่ายสุรสีห์ ต.ลาดหญ้า ตรวจสอบพบว่าผู้บาดเจ็บคือ นายสันติ เหมพันธ์ อายุ 47 ปี เป็นกำนันตำบลหนองหญ้า อ.เมือง จ.กาญจนบุรี อาการสาหัส และ เสียชีวิตในเวลาต่อมา
