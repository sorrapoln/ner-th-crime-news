เมื่อวันที่ 20 ม.ค.พ.ต.ท.สัมพันธ์ ทิมเจริญ รองผู้กำกับการสืบสวน สภ.ปากเกร็ด พันตำรวจโทวรพจน์ ฉิมลอยลาภ พ.ต.ท.จักรพรรดิ ปะถาปะตา สว.สส สภ.ปากเกร็ด ร่วมกันจับกุมตัว คนร้าย 4 คน ที่ก่อเหตุใช้อาวุธปืนปล้นทรัพย์ ทุบกระจก กวาดโทรศัพท์มือถือ 11 เครื่องมูลค่ากว่า 3 แสนบาท ภายในร้านโทรศัพท์ชื่อดังหน้าห้างสรรพสินค้า cosmo ภายในเมืองทองธานี เหตุเกิดเมื่อวันที่ 14 ม.ค.เวลา 03.00 น.ที่ผ่านมา โดยคนร้ายทั้ง 4 คน ประกอบไปด้วย 1. นายพงศกร หรือ เม่น เปรมบุญ อายุ 28 ปี 2. นายบุญฤทธิ์ หรือ แมน ทิพยโภชน์ อายุ 29 ปี 3.นายพีร หรือ อาร์ท กวดขุนทด อายุ 27 ปี และ 4 นายวีระพล หรือตั้ม แบงกระโทก อายุ 30 ปี โดยทั้งหมดถูกตั้งข้อกล่าวหา “ร่วมกันชิงทรัพย์ในเวลากลางคืนโดยใช้อาวุธปืนและยานพาหนะในการหลบหนี พร้อมยึดของกลางโทรศัพท์มือถือ จยย. 2 คัน ที่ใช้ก่อเหตุ เสื้อผ้าหมวกกันน็อก และปืนปลอม 1 กระบอก หลังคนร้ายทั้ง 4 คนก่อเหตุทุบกระจก หน้าร้านโทรศัพท์มือถือและกระจกตู้โชว์ ของร้านโทรศัพท์มือถือชื่อ วันทูโฟน จำกัดเลขที่ 101/1 ในเมืองทองธานี ก่อน กวาดเอาทรัพย์สิน เป็นโทรศัพท์มือถือจำนวน 11 เครื่องประกอบไปด้วย โทรศัพท์ iPhone จำนวน 4 เครื่อง iPad จำนวน 1 เครื่อง Samsung a12 จำนวน 1 เครื่อง Samsung a 52 จำนวน 1 เครื่อง โทรศัพท์ Samsung a52s จำนวน 1 เครื่อง โทรศัพท์ Vivo y21 จำนวน 2 เครื่องและโทรศัพท์ iPhone 13 จำนวน 1 เครื่อง รวมทรัพย์สินทั้งหมดกว่า 300,000 บาท ซึ่งระหว่างก่อเหตุและจะหลบหนี นายธไนศวรรย์ เพ็งคำ อายุ 40 ปี รปภ.ของห้างที่เห็นเหตุการณ์และ พยายามเข้าขัดขวาง จึงถูกคนร้ายคือนายเม่นที่เป็นคนทุบตู้กระจกประตู และกระจกตู้โชว์โทรศัพท์มือถือ ใช้ปืนจ่อหัวเพื่อไม่ให้ขัดขืนก่อนทั้ง 4 คนจะขึ้นจยย.ยี่ห้อ Honda Wave 125 i สีน้ำเงิน-แดง ทะเบียน 3ขจ-7021 กรุงเทพฯและ Honda Sonic สีฟ้าสี ทะเบียน มคษ-916 กรุงเทพฯ ขี่หลบหนีมุ่งหน้าออกถนนแจ้งวัฒนะ
