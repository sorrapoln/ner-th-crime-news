มื่อวันที่ 30 ธันวาคม พล.ต.ต.ธีรเดช ธรรมสุธีร์ ผบก.สส.ภ.2 ร่วมกับ พล.ต.ต.วินัย นุชชา ผบก.ภ.จว.ปราจีนบุรี นำทีมสืบสวน บก.สส.ภ.2 และตำรวจภูธรจังหวัดปราจีนบุรี จับกุมนายรุ่งเพ็ชร (สงวนนามสกุล)อายุ 24 ปี ชาวจังหวัดปราจีนบุรี ได้ที่จังหวัดชุมพร พล.ต.ต.ธีรเดชกล่าวว่า สืบเนื่องจากเมื่อวันที่ 28 ธ.ค.ที่ผ่านมา มีคนร้ายเป็นชายอายุประมาณ 25-30 ปี รูปร่างผอมสูง สวมเสื้อคลุมกันหนาวกางเกงยีนส์ใส่หมวกกันน็อก เข้ามาหน้าร้านทองก่อนใช้ก้อนหินขว้างเข้ามาในห้างทองคำบางกอกโกลด์ ภายในห้างโลตัส ถนนสายพระพรหม-ตลาดกลองไทย หมู่ 10 ต.ท่าตูม อ.ศรีมหาโพธิ จ.ปราจีนบุรี จากนั้นใช้มือดึงเอา สร้อยคอ 1 บาท 11 เส้น สร้อยข้อมือ 1 บาท 7 เส้น สร้อยข้อมือ 2 สลึง 3 เส้น รวมน้ำหนัก 19.50 บาท รวมมูลค่าประมาณ 590,000 บาท จากนั้นใช้ยานพาหนะ รถ จยย.สีแดง หลบหนีโดยกล้องวงจรปิดบันทึกภาพคนร้ายขณะก่อเหตุได้
