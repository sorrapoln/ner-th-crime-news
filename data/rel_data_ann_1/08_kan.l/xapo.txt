เจ้าหน้าที่ชุดสกั้นยาเสพติดตำรวจภูธรธภาค 5 ร่วมกับหน่วยเฉพาะกิจทหารพรานที่ 31 กองกำลังผาเมือง ตั้งด่านสกัดจับยาเสพติดบริเวณจุดตรวจท่าเจริญ อ.ขุนตาล จ.เชียงราย พบขบวนรถต้องสงสัย ทั้งรถนำและรถบรรทุก เจ้าหน้าที่ส่งสัญญาณขอตรวจค้น แต่รถต้องสงสัยกลับขับแยกย้ายกันหลบหนี เจ้าหน้าที่จึงขับรถไล่ติดตามจนสามารถสกัดจับรถยนต์ บรรทุกยาบ้าได้ที่ถนนสายขุนตาล พญาพิภักดิ์ พร้อมจับผู้ต้องหา 3 คน จากการตรวจสอบรถพบยาบ้าชนิดใหม่อยู่ในกระสอบ ปะปนมากับพืชผลทางการเกษตร จำนวน 30 สอบ รวมยาบ้า 6,030,000 เม็ด ผู้บัญชาการตำรวจภูธรภาค 5 บอกว่า ยาบ้าลอตนี้เป็นยาบ้ารุ่นใหม่ จับได้ครั้งแรก เป็นเม็ดสีม่วง ที่บรรจุภัณฑ์มีอักษรตัวแอล คล้ายโลโก้รถยนต์ยี่ห้อดัง มีส่วนผสมของสารเคมีเข้มข้น โดยส่งตรวจหาสารเคมีทั้งหมดในตัวยา และว่าผู้ต้องหาเป็นเครือข่ายของนายบุญชัย แซ่มัว พ่อค้ายาเสพติดรายใหญ่ ฉายา “ป๋อลี” มีหมายจับ และหลบหนีอยู่ประเทศเพื่อนบ้าน
