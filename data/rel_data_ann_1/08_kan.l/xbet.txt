คดีเผานั่งยาง "บังอร ทองอ่อน" ชาวตำบลดงบัง อ.บ้านผือ เมื่อปี 2557 เป็นคดีเดียวในพื้นที่สุสานบ้านผือที่ปรากฏ หลักฐานในสภาพสมบูรณ์ที่สุด ตำรวจพบว่ารถกระบะที่คาดว่า เป็นพาหนะสุดท้ายของผู้ตาย เป็นรถของ ด.ต.ที่เข้าข่มขู่เอาชีวิต "ดารา พาไสย์" ถึงเรือนจำ นี่คือคดีตัวอย่างที่ถูกพูดถึงในฐานะคดีที่มีตำรวจเกี่ยวพัน พบการข่มขู่ รีดไถ และฆาตกรรม อีกคดีที่พบตำรวจเกี่ยวข้องและอยู่ในความสนใจของสาธารณะไม่น้อย คือคดีอุ้มฆ่าแม่ลูกตระกูล "ศรีธนะขัณฑ์" มี พล.ต.ท.ชลอ เกิดเทศ ผู้บัญชาการประจำกรมตำรวจและคณะเป็นผู้ลงมือ ก่อเหตุอุ้ม นางดารวดี และ ด.ช.เสรี ศรีธนะขันธ์ เป็นตัวประกันเพื่อกดดันให้นายสันติ ศรีธนะขันธ์ ให้เปิดเผยข้อมูลในคดีเพชรซาอุ
