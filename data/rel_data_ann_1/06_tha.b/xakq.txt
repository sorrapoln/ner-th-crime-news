พ.ต.อ.วชิรา ยาวไทยสงค์ ผกก.2 กองบังคับการตำรวจทางหลวง พร้อมด้วย พ.ต.ต.กฤตย์ ธีรเวศย์สุวรรณ สว.ส.ทล.1 กก.2 บก.ทล. ได้นำกำลังเข้าจับกุมตัว นายณรงค์ นินสงค์อายุ 30 ปี "สิงห์รถบรรทุก" ชาวนครสวรรค์ ตามหมายจับของ สภ.หนองแซง จังหวัดสระบุรี และ สภ.จันเสน จังหวัดนครสวรรค์ โดยสามารถจับกุมได้ที่ ตลาดระแหง 100 ปี หมู่ 4 ถนนพลดำริห์ ต.ระแหง อ.ลาดหลุมแก้ว จ.ปทุมธานี พ.ต.ต.กฤตย์ เปิดเผยว่า การจับกุมครั้งนี้สืบเนื่องจากได้รับแจ้งว่า นายณรงค์ ซึ่งมีหมายจับติดตัวหลายหมาย โดยผู้ต้องหาได้อำพรางหลบหนีการติดตาม ด้วยการมาเป็นคนขับรถบรรทุกพ่วง ซึ่งจากการตรวจสอบพบว่า ผู้ต้องหาตามหมายจับรายนี้ ได้แอบมาขับรถบรรทุกพ่วง หมายเลขทะเบียน 82-2942 กาญจนบุรี จากทาง จ.ปทุมธานี มุ่งหน้าไป อ.เสนา จ.พระนครศรีอยุธยา จึงได้ติดตามสกัดจับรถพ่วงคันดังกล่าว
