ที่เกิดเหตุพบรถจักรยานยนต์ยี่ห้อฮอนด้า รุ่นซูมเมอร์เอ็กซ์ สีขาว ไม่ติดทะเบียน ล้มคว่ำอยู่หน้าบ้านริมคลองไม่มีเลขที่ และพบผู้เสียชีวิตเป็นชาย 2 ราย ไม่ทราบชื่ออายุประมาณ 25-30 ปี ชายคนแรกเป็นคนขี่รถจักรยานยนต์ มีบาดแผลถูกยิงด้วยอาวุธปืนไม่ทราบขนาด เข้าที่ลำตัวหลายนัด ส่วนผู้เสียชีวิตอีกคนเป็นผู้ซ้อนท้ายจักรยานยนต์ถูกยิงเข้าที่ลำตัวหลายนัดเช่นกัน จากการตรวจสอบในที่เกิดเหตุพบอาวุธปืนขนาด 9 มม. ตกอยู่ใกล้กับศพผู้เสียชีวิตซึ่งเป็นคนซ้อน เจ้าหน้าที่ตำรวจจึงเก็บไว้ตรวจสอบ นอกจากนี้ยังพบว่า นางอุบล ศุขเทศ อายุ 58 ปี เป็นแม่ค้าขายของอยู่ร้านของชำภายในซอย โดนลูกหลงถูกยิงได้รับบาดเจ็บเข้าที่ต้นขาซ้าย จำนวน 1 นัด เจ้าหน้าที่มูลนิธิฯ ช่วยกันนำส่งโรงพยาบาลแพทย์รังสิต
