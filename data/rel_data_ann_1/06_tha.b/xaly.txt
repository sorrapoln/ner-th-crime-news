เมื่อเวลา 03.00 น.วันนี้ 18 มี.ค. 64 พ.ต.อ.เมษนนท์ นาขวัญ ผกก.สภ.รัตนาธิเบศร์ พ.ต.ท.ภาสกร ไชยทวีวงศ์ รองผกก.สส พ.ต.ต.บรรจบ ราชกิจ สว.สส.ได้รับแจ้งมีผู้ถูกยิงด้วยอาวุธปืนพกสั้นขนาด.380 เสียชีวิต 2 รายบาดเจ็บ 1 รายบริเวณคอนโดแห่งหนึ่ง ชั้น 12 ห้อง 118 พร้อมด้วยชุดสืบสวนเดินทางไปตรวจสอบ ที่เกิดเหตุบริเวณชั้น 12 หน้าห้องดังกล่าวพบปลอกกระสุนปืนขนาด .380 จำนวน 11 ปลอก ภายในห้องพบศพนายชินพรรธ์ อายุ 33 ปี ผู้ก่อเหตุ ยิงตัวเองนอนเสียชีวิตอยู่ปลายเตียง ส่วนบนเตียงพบศพนางสาวสุนิษา แฟนเก่า ของผู้ก่อเหตุ ถูกยิงด้วยอาวุธปืนขนาด .380 นอนจมกองเลือดอยู่บนเตียง ส่วนผู้ได้รับบาดเจ็บ ทราบชื่อคือนายนายวีรพงศ์ แฟนใหม่ของผู้ตาย ถูกยิงด้วยอาวุธปืนที่ที่แขนซ้าย รปภ.นำตัวส่ง รพ.เกษมราษฎร์ รัตนาธิเบศร์
