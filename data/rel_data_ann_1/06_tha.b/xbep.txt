จากกรณี วันที่ 3 พ.ย. เวลา 11.00 น. เจ้าหน้าที่รับแจ้งพบศพนางจีรวรรณ ศิริรักษ์ อายุ 81 ปี อดีตพยาบาล และ สท.เมืองพังงา หลายสมัย นอนเสียชีวิตจมกองเลือดอยู่ ภายในชั้น 2 ของอาคารพาณิชย์ 2 ชั้น ถ.ตะกั่วป่าพัฒนา หมู่ 3 ต.ถ้ำน้ำผุด อ.เมือง จ.พังงา ที่หน้าอาคารเปิดเป็นร้านขายลูกชิ้นทอด สภาพศพมีร่องรอยของมีคมบาดที่บริเวณใต้ราวนม ลิ้นปี่ และไหล่ซ้าย ส่วนที่หน้าผากพบร่องรอยของแข็งทุบ โดยเจ้าหน้าที่ตรวจสอบกล้องวงจรปิดบริเวณที่เกิดเหตุเพื่อติดตามคนร้าย มุ่งประเด็นชิงทรัพย์ และประเด็นความขัดแย้งส่วนตัว ต่อมาพบภาพคนร้ายขับขี่ จักรยานยนต์สามล้อพ่วง เข้ามาบริเวณหน้าร้านในช่วงเกิดเหตุ ตำรวจสืบเสาะจนทราบผู้ต้องสงสัยและจับกุมตัวมาแถลงข่าว
