เมื่อเวลา 23.55 น. วันที่ 16 ธันวาคม 2564 ร.ต.อ.ภัณณิพงศ์ จิตร์ตารานนท์ ร้อยเวรสอบสวน สภ.คูคต ได้รับแจ้งจากพลเมืองดีว่า สามีทำปืนลั่นใส่ภรรยาและเสียชีวิตเหตุเกิดภายในหมู่บ้านแหวนยอด1ซอย.3 ที่บ้านเลขที่ 60/93 ต.คูคต อ.ลำลูกกา จ.ปทุมธานี ภายหลังรับแจ้งจึงรุดไปตรวจสอบที่เกิดเหตุ ร่วมกับแพทย์เวรโรงพยาบาลภูมิพลฯ และเจ้าหน้าที่อาสาสมัครร่วมกตัญญู ที่เกิดเหตุ บริเวณชั้นล่าง ของบ้านทาวน์เฮ้าส์ 2 ชั้น พบผู้เสียชีวิตเป็นหญิง 1 รายสวมชุดนอนลายแดง ทราบชื่อต่อมาคือ นางสาวศรีเรือน สาลี อายุ 35 ปี ชาวอำเภอเมือง จังหวัดชัยนาท ที่นอนจมกองเลือด อยู่บนที่นอนจากการตรวจสอบของเจ้าหน้าที่ พบว่าผู้เสียชีวิต ถูกยิงด้วยอาวุธปืน ยังไม่ทราบขนาด โดยกระสุนปืน เข้าที่บริเวณใต้จมูกด้านขวา กระสุนฝังใน 1 นัด เจ้าหน้าที่ตำรวจจึงได้ควบคุมตัวผู้ก่อเหตุไว้ได้ซึ่งเป็นสามีของผู้เสียชีวิต ทราบชื่อคือ นายจรัญ พรหมมินทร์ อายุ 41 ปี ในเบื้องต้นเล่าว่า ตนเองนำอาวุธปืนออกมาเล่น แล้วเกิดลั่นใส่ภรรยาตนเอง ที่นอนหลับอยู่บนเตียงนอน จนเสียชีวิต ทางเจ้าหน้าที่จึงได้ควบตัว ผู้ก่อเหตุที่อยู่ในอาการมึนเมา ไปสอบสวนเพิ่มเติมที่ สภ.คูคต โดยเก็บเอาวุธปืน ที่ใช้ในการก่อเหตุเพื่อเก็บไว้เป็นหลักฐาน
