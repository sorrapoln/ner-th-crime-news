เมื่อวันที่ 19 ม.ค. 2565 พล.ต.ท. สุรเชษฐ์ หักพาล ผู้ช่วยผบ.ตร. พร้อมด้วยกำลังฝ่ายสืบสวนภาค 4 ฝ่ายสืบสวน ภ.จว.ร้อยเอ็ด และฝ่ายสืบสวนสภ.เมืองร้อยเอ็ด นำหมายจับศาล จ.มหาสารคาม เข้าจับกุมพระ อธิการถนอม อายุ 66 ปี เจ้าอาวาสวัดแห่งหนึ่งที่ ต.นาโพธิ์ อ.เมือง จ.ร้อยเอ็ด หลังเจ้าหน้าที่ตำรวจสืบทราบว่า เจ้าอาวาสรูปดังกล่าว มีพฤติการณ์ชอบหลอกเด็กหญิงมาทำอนาจารในกุฏิ เจ้าหน้าที่จึงสอบสวนจนทราบว่า มีผู้เสียหายเป็นเด็กหญิงพี่น้องอายุ 3 ขวบ และ 8 ขวบ โดยเจ้าอาวาสจะทำทีให้ขนมและหลอกล่อเด็กเข้าไปในกุฏิ จากนั้นจะบอกให้เด็กถอดกางเกงออก และกระทำอนาจาร โดยถ่ายรูปและคลิปเก็บเอาไว้
