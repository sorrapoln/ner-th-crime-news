พล.ต.ต.ธรัฐชา ถมปัทม์ ผบก.ภ.จว.พังงา ร่วมกับ นายถนัด ชาญเสนะ ปลัดอำเภอเมืองพังงา ร่วมกันแถลงผลการจับกุม นายพันธวัฒน์ ชัยนาคิน หรือ โอ๋ อายุ 20 ปี โดยหลังพบภาพในที่เกิดเหตุได้ไปตรวจคนที่บ้านนายโอ๋ พบกางเกงยีนส์เปื้อนเลือดในบ้าน นายโอ๋ จึงรับสารภาพว่า ตนเองได้ลงมือด้วยความโมโหและอารมร์ชั่ววูบ ฝากขอโทษในสิ่งที่กระทำลงไป นายโอ๋ อ้างว่า ช่วงเกิดเหตุไปซื้อลูกชิ้นทอด แต่ได้คำตอบจากผู้ตายว่า “ไม่ขาย” ทำให้เกิดความโกรธจัด เนื่องจากก่อนหน้านี้ เคยถูกผู้ตายด่าทอว่าเป็นเพียงเด็กส่งแก๊ส จึงคว้ามีดทำครัวที่พกในรถสามล้อพ่วงออกมา ส่วนผู้ตายวิ่งหลบหนีเข้าห้องครัวก่อนขึ้นชั้น 2 ของอาคาร นายโอ๋ได้คว้าผมและจ้วงแทงไปที่ผู้เสียชีวิต 3 ครั้ง จนผู้ตายล้มลงหัวฟาดพื้นนอนจมกองเลือด
