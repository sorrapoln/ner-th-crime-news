ผู้สื่อข่าวรายงานว่า วันนี้ (10 ก.ค.) เมื่อช่วงเช้าที่ผ่านมา เจ้าหน้าที่ตำรวจ สภ.วิเศษชัยชาญ จ.อ่างทอง ได้รับแจ้งมีเหตุชายคลุ้มคลั่งใช้อาวุธมีจีตัวประกันที่กลางทุ่งนา หมู่ที่ 8 ต.ม่วงเตี้ย อ.วิเศษชัยชาย จ.อ่างทอง ที่เกิดเหตุพบ นายสำราญ อายุ 60 ปี ใช้มีดจ่อคอ นางอัปสร อายุ 62 ปี ภรรยาของตัวเอง อยู่บริเวณกลางทุ่งนา โดยนายสำราญมีอาการคลุ้มคลั่งพูดจาไม่รู้เรื่องตลอดเวลา ทางเจ้าหน้าที่จึงต้องพยายามพูดคุยเพื่อเบี่ยงเบนความสนใจ แต่ไม่เป็นผลสำเร็จ หลังจากเวลาผ่านไปนานกว่า 3 ชั่วโมง นายสำราญมีท่าทีอ่อนลง ทางเจ้าหน้าที่ตำรวจจึงโยนน้ำดื่มให้นายสำราญ และเกลี้ยกล่อมให้นายสำราญดื่มน้ำ โดยจังหวะที่นายสำราญหยิบขวดดื่มน้ำและวางมีด นางอัปสรก็ฉวยโอกาสโยนมีดออกห่างจากตัวของนายสำราญ จนเจ้าหน้าที่บุกเข้าไปชาร์จจับกุมตัวไว้ได้ ก่อนนำขึ้นมาสงบสติอารณ์
