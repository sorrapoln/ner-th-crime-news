โดยเหตุการณ์ดังกล่าวเกิดขึ้นเมื่อเวลา 15.00 น.วันนี้ (18 ธ.ค.64) เกิดเหตุยิงปะทะระหว่างคนร้ายกับเจ้าหน้าที่ชุดสืบสวนสภ. เมืองสุราษฎร์ธานี ขนาดล่อซื้อจับยาบ้า บนถนนภายในหมู่บ้านหมู่ที่ 1 ตำบลช้างขวาอำเภอกาญจนดิษฐ์จังหวัดสุราษฎร์ธานี ที่เกิดเหตุทำให้คนร้ายคือนายสถาพร สุขศรี อายุ 31 ปี อยู่บ้านเลขที่45/5 หมู่ที่ 1 ตำบลพลายวาสอำเภอกาญจนดิษฐ์จังหวัดสุราษฎร์ธานี ถูกยิงเข้าที่ขาขวาทั้งสองข้างได้รับบาดเจ็บ เจ้าหน้าที่กู้ภัยได้นำส่งโรงพยาบาลกาญจนดิษฐ์ไปก่อนแล้ว ที่เกิดเหตุพบรถกระบะของคนร้ายมีร่องรอยการถูกยิงรอบคันและพบรถของเจ้าหน้าที่ 2 คันจอดปิดหัวปิดท้ายมีร่องรอยการชนกันใกล้กันพบคราบเลือดของคนร้ายติดอยู่ที่กำแพงข้างถนน และมีอาวุธปืนพกสั้นขนาด 9 มม.ของคนร้ายตกอยู่ที่เกิดเหตุ และมียาเสพติดไม่ทราบจำนวนซุกซ่อนอยู่ภายในรถ จากการสอบถามเจ้าหน้าที่ทราบว่าช่วงเวลาประมาณ 15.00 น. เจ้าหน้าที่ชุดสืบสวน สภ. เมืองสุราษฎร์ธานีได้ล่อซื้อยาบ้ากับคนร้ายรายดังกล่าว ภายในวัดนางห้าตำบลช้างขวาอำเภอกาญจนดิษฐ์ เมื่อถึงจุดนัดแนะเจ้าหน้าที่จึงได้แสดงตัวเข้าจับกุมคนร้ายแต่คนร้ายได้กระโดดขึ้นรถกระบะและยิงเปิดทางใส่เจ้าหน้าที่เพื่อหลบหนี เจ้าหน้าที่จึงได้ขับไล่ตามและมีการยิงต่อสู้กันเป็นระยะ จนมาถึงจุดเกิดเหตุได้มีรถของเจ้าหน้าที่อีกคันขับสวนทางมาจึงทำให้เกิดชนกับรถคนร้าย ทำให้รถคนร้ายไม่สามารถขับไปต่อได้ คนร้ายจึงกระโดดลงจากรถและเจ้าหน้าที่ได้ยิงไปที่ขาทั้งสองข้างได้รับบาดเจ็บเพื่อหยุดยั้งการหลบหนีของคนร้าย ต่อมาจึงได้มีการนำตัวคนร้ายซึ่งถูกยิงขาทั้งสองข้างส่งโรงพยาบาลกาญจนดิษฐ์เพื่อรักษาตัว โดยเจ้าหน้าที่ปลอดภัย และกันสถานที่เกิดเหตุไว้ระหว่างรอเจ้าหน้าที่ตำรวจพิสูจน์หลักฐานเข้ามาตรวจสอบที่เกิดเหตุ
