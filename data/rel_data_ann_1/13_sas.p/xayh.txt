เมื่อคืนที่ผ่านมา (18 ธ.ค.2564) เกิดอุบัติเหตุรถยนต์ตกทางด่วน บริเวณทางเบี่ยง ทางด่วนเมืองทองธานี อ.ปากเกร็ด จ.นนทบุรี ที่เกิดเหตุพบ รถยนต์เอสยูวี ทะเบียนกรุงเทพมหานคร ตกมาจากทางด่วน สภาพหน้ารถพังยับเยิน คนขับเป็นชายไม่ทราบชื่อ บาดเจ็บสาหัสหมดสติ เจ้าหน้าที่มูลนิธิร่วมกตัญญู ปฐมพยาบาลเบื้องต้น ก่อนรีบนำตัวส่งโรงพยาบาล นายธีระศักดิ์ ศรีเชื้อ พนักงานรักษาความปลอดภย เล่าว่า ก่อนเกิดเหตุได้ยินเสียงเสียงดังคล้ายเสียงชนกำแพง จากนั้นก็เห็นรถยนต์คันดังกล่าว ตกลงมาจากทางด่วนจึงรีบโทรประสานเจ้าหน้าที่ ขณะที่เจ้าหน้าที่การทางพิเศษได้นำรถลากมาดึงรถคันดังกล่าวเพื่อไม่ให้กีดขวางการจราจร
