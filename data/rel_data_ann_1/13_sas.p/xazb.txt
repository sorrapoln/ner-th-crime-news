วานนี้ (27 ธ.ค.) เจ้าหน้าที่ตำรวจ สภ.ละหานทราย ออกหมายเรียกกลุ่มวัยรุ่นจำนวน 3 คน ที่รุม ทำร้ายนักเต้นรองแชมป์โลก หรือ นายนพรัตน์ บุญรัตน์ (แบงค์) อายุ 23 ปี มาสอบปากคำและรับทราบข้อกล่าวหา ซึ่งหากกลุ่มวัยรุ่นดังกล่าวไม่มาตามหมายเรียก ทางเจ้าหน้าที่ก็จะออกหมายอีกครั้ง และออกหมายจับต่อไป จากกรณี นายนพรัตน์ ถูกกลุ่มวัยรุ่นอายุ 20-23 ปี ทำร้ายร่างกายทั้งที่ไม่เคยรู้จักกันมาก่อน จนอาการโคม่า กะโหลกศีรษะร้าว และต้องเข้ารับการผ่าตัดสมอง
