มื่อวันที่ 28 ธันวาคม ที่สถานีตำรวจภูธรนาจะหลวย จ.อุบลราชธานี นายนภสินธุ์ หรือน้อย ตะริวงศ์ อายุ 43 ปี เดินทางมามอบตัวกับ ร.ต.อ.บุญธรรม จันทร์ชนะ รองสารวัตร(สอบสวน) สภ.นาจะหลวย อ.นาจะหลวย จ.อุบลราชธานี หลังจากก่อเหตุได้ดื่มสุราและมีอาการมึนเมา เข้ามาหาเรื่องทะเลาะวิวาทและมีปากเสียงกันกับนางสายวะรุณ แสงงาม อายุ 49 ปี ซึ่งเป็นภรรยา โดยตบที่กกหูและใช้ไม้เท้าอะลูมิเนียม อุปกรณ์ช่วยพยุงเดิน ตีจนไม้เท้าหัก ได้รับบาดเจ็บ มีบาดแผลที่บริเวณศีรษะและมือข้างซ้าย หลังจากนั้นนางจวน แก้วบัวเคน อายุ 76 ปี ซึ่งเป็นแม่ยายอยู่ในเหตุการณ์ ได้เข้ามาห้ามทำให้ นายนภสินธุ์ ยิ่งเกิดอารมณ์โมโหและเปลี่ยนไปทำร้ายนางจวน แก้วบัวเคน โดยใช้ไม้เท้าอะลูมิเนียมตีที่บริเวณศีรษะหลายครั้งจนได้รับบาดเจ็บเลือดไหลเต็มศรีษะ จากนั้นนายนภสินธุ์ฯ ได้ทุบทำลายประตูกระจกจนพังเสียหาย เข้าไปเก็บของและเงินสดจำนวน 6,000 บาท ในห้องนอนนางสายวะรุณฯ และได้กลับออกมา ใช้ไม้เท้ากระหน่ำตีนางสายวะรุณฯ ที่บริเวณศีรษะและได้ขับรถจักรยานยนต์หลบหนีไป เพื่อนบ้านทราบข่าวจึงโทรแจ้งกู้ชีพ 1669 นำทั้ง 2 คนส่ง ร.พ.นาจะหลวย เหตุเกิดเมื่อ เวลาประมาณ 18.30 น. วันที่ 24 ธันวาคมที่ผ่านมา
