จากกรณีที่ นายวิชาญ มะลิทอง หรือ วิชาญน้อย ศิษย์เจ๊พเยาว์ อายุ 46 ปี ครูมวยชื่อดังถูกฆ่าปาดคอข้างรถยนต์บริเวณใกล้ปากซอยหมู่บ้านเสรี – อ่อนนุช 19 ล่าสุดทางเจ้าหน้าที่ตำรวจตามจับผู้ต้องหาได้แล้ว 1 ราย คือ นางสาวพลอยไพลิน อายุ 32 ปี พร้อมแจ้งข้อหา ฆ่าผู้อื่นโดยเจตนา และพกพาอาวุธมีดไปในเมือง หมู่บ้านหรือทางสาธารณะ โดยผู้ต้องหารับสารภาพว่า รู้จักกับผู้ตายขณะไปเข้ายิม ก่อนจะคบหากันประมาณ 3 ปี และแยกย้ายกันไป จนกระทั่งวันเกิดเหตุ ได้นัดเจอกันเพื่อจะปรับความสัมพันธ์ ซึ่งเธอเผยว่าอยากจะตัดขาดแบบถาวร เนื่องจากมีคนรักอยู่เเล้ว ประกอบกับครอบครัวไม่สนับสนุน แต่ผู้ตายไม่ยอม พยายามจะปลุกปล้ำ เธอจึงตัดสินใจใช้มีดปาดคอเพื่อป้องกันตัวเอง และก่อเหตุเพียงลำพัง แต่ทางเจ้าหน้าที่ยังไม่ปักใจเชื่อ และจะเร่งหาพยานหลักฐานต่อไป
