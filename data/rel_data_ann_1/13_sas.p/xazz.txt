วันที่ 30 ต.ค.2564 ร.ต.อ.ณัฐพล เพียรพิทักษ์ รองสว.(สอบสวน) สภ.เมือง จ.ราชบุรีรับแจ้งเหตุตำรวจถูกยิงบาดเจ็บ บริเวณทางเข้าหมู่บ้าน ท่ามะเกลือนอก หมู่ 2 ต.น้ำพุ จึงนำกำลังไปตรวจสอบที่เกิดเหตุพบผู้บาดเจ็บคือ ส.ต.อ.สุทธิรัตน์ พวงทรัพย์ ผบ.หมู่ งานสืบสวน สภ.ทุ่งหลวงถูกยิงเข้าที่ก้น นำส่งรพ. ห่างออกไปพบร่างนายทัน คำทอง อายุ 51 ปีถูกยิงเข้าที่ท้องอาการสาหัส นำส่งรพ.เช่นกัน จากการสอบสวนทราบว่าก่อนเกิดเหตุ ตำรวจสภ.ทุ่งหลวง จำนวน 5 นายขับรถออกตรวจปกติ เมื่อมาถึงจุดเกิดเหตุ พบเป็นนายทันเดินโดยไม่สวมหน้ากากอนามัย เมื่อเห็นรถตำรวจก็ได้วิ่งหนี พร้อมทิ้งของบางอย่างไว้ข้างทาง ชุดสืบสวนจึงไล่ตาม แต่นายทันได้ควักปืนยิงใส่ ทางเจ้าหน้าที่จึงต้องป้องกันตัวยิงสวน จนเกิดเหตุดังกล่าว เบื้องต้นพบว่านายทันเคยถูกจับข้อหาเสพยามาแล้วหลายครั้ง เมื่อถูกปล่อยตัวออกมาก็จะกลับไปเสพยาอีก ล่าสุดเจ้าตัวขายที่ดินได้ในราคาล้านกว่าบาท จึงนำเงินไปซื้อปืนมาเก็บไว้ ก่อนใช้ก่อเหตุยิงกับเจ้าหน้าที่ ขณะนี้อาการส.ต.อ.สุทธิรัตน์อาการปลอดภัยแล้ว ส่วนนาทยทัน แพทย์ผ่าเอาหัวกระสุนออก ยังต้องดูอาการอย่างใกล้ชิด
