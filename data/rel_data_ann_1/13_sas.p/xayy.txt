เมื่อวันที่ 2 ธ.ค. 2564 พล.ต.ท.สำราญ นวลมา ผบช.น. พร้อมด้วย พล.ต.ต.จิรสันต์ แก้วแสงเอก รองผบช.น. พ.ต.อ.วสุ เชื่อพุทธ ผกก.สน.บางชัน พ.ต.ท.เด่นโดม ลาภานันต์ รอง ผกก.สส.สน.บางชัน สั่งการให้ พ.ต.ต.ภูทิต ทีวะรัตน์ สว.สส.สน.บางชัน และ เจ้าหน้าที่ตำรวจฝ่ายสืบสวน สน.บางชัน ร่วมกันจับกุมตัว คือนายธนพล หรือเป็ปซี่ อายุ 26 ปี ชาวจ.ชัยภูมิ พร้อมด้วยของกลาง อาวุธมีดอีโต้ยาวประมาณ 40 เซนติเมตร จำนวน 1 เล่ม เสื้อยืดแขนยาวสีดำ จำนวน 1 ตัว กางเกงยีนส์ขายาว จำนวน 1 ตัว เสื้อกันฝน สีเหลือง จำนวน 1 ตัว หมวกไหมพรมสีขาว จำนวน 1 ใบ รองเท้าแตะแบบหูหนีบสีเขียว-ดำ จำนวน 1 คู่ โดยจับกุมได้ภายในแค้มป์คนงานก่อสร้างไม่มีเลขที่ ปากชอยกาญจนาภิเษก 11/5 ริมถนนคู่ขนานกาญจนาภิเษก แขวงคันนายาว เขตคันนายาว กรุงเทพมหานคร เมื่อวันที่ 1 ธ.ค.เวลา 17.00 น. ที่ผ่านมา สืบเนื่องจากเมื่อวันที่ 30 พ.ย. เวลาประมาณ 01.34-01.36 น. มีคนร้ายเป็นชายไทยไม่ทราบชื่อ สวมหมวกไหมพรมสีขาว ใช้อาวุธมืดอีโต้จี้ชิงทรัพย์ร้านสะดวกซื้อเซเว่นอีเลฟเว่นสาขาเสรีไทย 46 แขวงคันนายาว เขตคันนายาว กรุงเทพมหานคร ได้เงินสด 1,600 บาท และบุหรี่ 1 ซอง จากนั้นได้วิ่งหลบหนีไปทางใต้สะพานข้ามคลองครุ จากการสืบสวนหาข่าวเจ้าหน้าที่ตำรวจชุดจับกุมทราบว่า บุคคลที่เป็นผู้ก่อเหตุคือ นายธนพล หรือเป็ปซี่ อายุ 26 ปี ทราบว่าได้หลบหนีไปช่อนตัวอยู่ที่ภายในแค้มป์คนงานก่อสร้างไม่มีเลขที่ ปากซอยกาญจน่าภิเษก 11/5 ริมถนนคู่ขนานกาญจนาภิเษก แขวงคันนายาว เขตคันนายาว กรุงเทพมหานคร จึงไปเชิญตัวมาสอบปากคำที่สน.บางชัน จากการสอบสวนให้การรับสารภาพว่า ก่อเหตุดังกล่าวเพื่อต้องการหาเงินกลับบ้านที่ จ.ชัยภูมิ หลังมาทำงานก่อสร้างที่แค้มป์คนงานดังกล่าว เบื้องต้นแจ้งข้อกล่าวหา “ชิงทรัพย์ในเวลากลางคืน โดยทำด้วยประการอื่นใดเพื่อไม่ให้เห็นหรือจำหน้าได้โดยมีอาวุธ (มีด) และพกพาอาวุธมีดไปในเมืองหมู่บ้าน หรือทางสาธารณะโดยไม่มีเหตุอันควร” ก่อนนำตัวส่งพนักงานสอบสวนสน.บางชันทดำเนินคดีตามกฎหมายต่อไป
