วันที่ 8 ก.ย. 2564 เวลา 12.25 น. พล.ต.ท.ประจวบ วงศ์สุข ผู้บัญชาการตำรวจภูธรภาค 5 ยืนยันพบตัวน้องจีน่า เด็กหญิงวัย 1 ขวบ 11 เดือนแล้ว หลังหายออกจากหมู่บ้านห้วยฝักดาบ หมู่ที่ 19 ต.อินทขิล อ.แม่แตง จ.เชียงใหม่ ตั้งแต่วันที่ 5 ก.ย.ที่ผ่านมา ล่าสุดพบอยู่ในกระท่อมบนเขาแต่เป็นเขาคนละลูกกับที่ผู้ต้องหานำไป น้องจีน่าอยู่ตามลำพังและปลอดภัยดี ก่อนหน้านี้เจ้าหน้าที่ได้ควบคุมตัวชายต้องสงสัยคือนายเสี่ยว ชาวเมียนมา ซึ่งเป็นเพื่อนของพ่อน้องจีน่าไปสอบสวนก่อนจะยอมรับสารภาพว่าเป็นคนอุ้มน้องจีน่าไปไว้บริเวณปากถ้ำบนดอย ห่างจากบ้านเด็กประมาณ 3 กิโลเมตร ไม่ได้ทำร้ายหรือฆ่าน้อง แค่พาตัวไปกราบปากถ้ำตามความเชื่อของตนเอง
