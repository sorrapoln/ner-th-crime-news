กลายเป็นประเด็นร้อนแรงในสื่อสังคมออนไลน์ หลังจากที่คลิปเหตุการณ์ของชายวัย 42 ปี ทราบชื่อว่านาย สาธิต ลงมือทำร้ายร่างกาย ลงมือทำร้ายร่างกาย เด็กหญิงเอ (นามสมมุติ) ลูกสาววัย 11 ขวบ ด้วยการตี และใช้เท้าเตะทำร้ายร่างกาย จนน้าสาวทนไม่ไหวหอบหลักฐานไปฟ้องแจ้งความเอาผิด โดยล่าสุด พ่อ แม่ รวมทั้งเด็กหญิงเอ (นามสมมุติ) ได้เดินทางมาเจรจากัน ที่ สภ.เมืองเพชรบูรณ์ โดยทางด้าน นายสาธิต อายุ 42 ปี พ่อของเด็ก และ นางภาวิณี อายุ 36 ปี แม่ของเด็กหญิงเอ (นามสมมุติ) ได้เดินทางมาเจรจาขอรับลูกสาวคืน จากนายทัศนัย อายุ 31 ปี น้าชาย และ นางสาวเพชรนรี อายุ 30 ปี น้าสะใภ้ โดยมี นายเฟื้อน อายุ 80 ปี พร้อมด้วย นางแดง อายุ 65 ปี ปู่และย่า ได้เดินทางมาที่ สภ.เมืองเพชรบูรณ์ เพื่อเป็นสักขีพยานในการเจรจารับตัวด้วย
