กล้องวงจรปิดสามารถจับภาพคนร้ายไว้ได้ พบเป็นชาย 1 ราย แต่ชุดลายพรางคล้ายทหาร ถือปืนบุกเข้าไปยิงผู้ป่วยชาย มีพยานเห็นว่าคนร้ายขับรถกระบะโตโยต้า วีโก 4 ประตู สีขาว พ.ต.อ.อภิชาติ ทองปาน ผกก.สภ.ประตูน้ำจุฬาลงกรณ์ กล่าวว่า เบื้องต้นตำรวจสันนิษฐานว่าคนร้ายน่าจะไม่รู้จักกับคนตาย เพราะคนตายเพิ่งออกจากห้องน้ำมาแล้วถูกยิงเลย ส่วนประตูด้านหน้าคนร้ายก็ยิงจนแตกแล้วเข้าไป เพราะเจ้าหน้าที่ล็อคโซ่ไว้ รถที่คนร้ายใช้ก่อเหตุเป็นรถกระบะ โตโยต้า รุ่นวีโก้ สีขาว ไม่ทราบแผ่นป้ายทะเบียน หลังก่อเหตุ หลบหนีเส้นทางพหลโยธินขาออก ซึ่งตอนนี้อยู่ระหว่างการติดตามตัวคนร้าย
