ผู้สื่อข่าวรายงานว่า วันนี้ (30 ต.ค.) เวลา 01.30 น. ร.ต.อ.ชินวุธ ศิลปะเสวตร พนักงานสอบสวน สภ.เมืองชุมพร ได้รับแจ้งผ่านศูนย์รับแจ้งเหตุฉุกเฉิน 191 ว่ามีคนร้ายใช้อาวุธปืน บุกเข้าไปในบ้านและพังประตู เข้าไปทำร้ายร่างกายคนภายในบ้านได้รับบาดเจ็บสาหัส ภายในปั๊มน้ำมันแห่งหนึ่ง ริมถนนสายเอเชีย 41 ขาขึ้นกรุงเทพฯ ม.1 ต.ขุนกระทิง อ.เมือง จ.ชุมพร จึงรุดไปตรวจสอบพร้อมกำลังตำรวจและหน่วยกู้ภัยสายชล มูลนิธิชุมพรการกุศลสงเคราะห์ ที่เกิดเหตุ เป็นร้านอาหาร ลักษณะเป็นที่พักอาศัยและเป็นบริษัทในที่เดียวกัน ตั้งอยู่นอกรั้วกำแพงของปั๊มน้ำมัน โดยทางปั๊มได้เปิดรั้วกำแพงไว้ 1 ช่อง ให้เข้าออกได้ พบ นายธนะโรจน์ อายุ 58 ปี พร้อมด้วยนางสาวพิมนภัทร์ อายุ 31 ปี ลูกสาว และ นายพัสกร อายุ 28 ปี ลูกเขย ยืนรอให้การกับทางเจ้าหน้าที่ตำรวจอยู่
