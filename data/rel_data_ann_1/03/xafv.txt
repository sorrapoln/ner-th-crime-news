พล.ต.อ.ดำรงศักดิ์ กิตติประภัสร์ รอง ผบ.ตร. เปิดเผยว่า ศูนย์ปราบปรามอาชญากรรมทางเทคโนโลยีสารสนเทศ ร่วมกับตำรวจภูธรภาค 6 เข้าตรวจค้นศูนย์คอลเซ็นเตอร์การพนันนออนไลน์ที่ จ.พิษณุโลก หลังจากที่พยายามติดตามมานานหลายเดือน ซึ่งที่นี่เป็นเครือข่ายของ ufakkk.com มีเงินหมุนเวียนมากถึง 250 ล้านบาท หากรวมทุกจุดคาดว่ามูลค่าไม่ต่ำกว่า 500 ล้านบาท จากการสืบสวนพบว่า เครือข่ายที่ จ.พิษณุโลก มีพฤติกรรมมั่วสุมเสพยาเสพติด และได้นำเอาเงินจากการพนันไปปล่อยกู้ให้กับพริตตี้ด้วย จากนี้จะดำเนินการขยายผลต่อไป เพราะเชื่อว่ามีตัวการสำคัญที่เกี่ยวข้องกับการพนันออนไลน์อยู่อีก ส่วนผู้ที่ต้องการแจ้งเบาะแสการพนันออนไลน์ สามารถโทรศัพท์แจ้งมาได้ที่สายด่วน 1599 หรือ 1155 หรือ 191 ได้ตลอด 24 ชั่วโมง
