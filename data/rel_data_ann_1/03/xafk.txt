เมื่อวันที่ 30 พ.ย. 2564 พล.ต.ต.อำนาจ ไตรพจน์ ผบก.รฟ. เปิดเผยว่า พ.ต.อ.กฤษฎาพร ปานโปร่ง ผกก.3 บก.รฟ. พร้อทพ.ต.ต.สถาพร มุสิกพงศ์ สว.ส.รฟ.ทุ่งสง ร.ต.อ.ธนพงศ์ เพชรจง รอง สว.ส.รฟ.ทุ่งสง กก.3 บก.รฟ. กับพวก ทำการจับกุม นายบุญชัย หรืออ๋อง อายุ 28 ปี ได้ที่สถานีรถไฟชุมทางทุ่งสง ต.ปากแพรก อ.ทุ่งสง จ.นครศรีธรรมราช ผู้ต้องหาตามหมายจับศาลอาญาตลิ่งชัน ที่ จ.431/2564 ลงวันที่ 24 พฤศจิกายน 2564 คดีอาญา สน.หนองแขม โดยกล่าวหาว่า “พยายามฆ่าผู้อื่นโดยไตร่ตรองไว้ก่อน บุกรุกเคหสถานในเวลากลางคืน โดยใช้กำลังประทุษร้าย โดยมีอาวุธ ข่มขืนใจผู้อื่นให้กระทำการใด ไม่กระทำการใด โดยใช้กำลังประทุษร้าย โดยมีอาวุธ หน่วงเหนี่ยวกักขังผู้อื่น และพาอาวุธมีดไปในเมือง หมู่บ้าน ทางสาธารณะโดยไม่มีเหตุสมควร” จากการสอบถามเบื้องต้นรับว่า เมื่อวันที่ 24 พ.ย.ที่ผ่านมา เวลาประมาณ 05.00 น.เศษ ขณะผู้ต้องหากลับมาที่บ้าน พบภาพบาดตาที่แฟนเก่าของภรรยา กำลังมีอะไรกับภรรยาตัวเอง ที่บ้านของภรรยา จึงใช้มีดปลายแหลมแทงไปจำนวนหลายครั้ง ก่อนหลบหนีมาพักที่โรงแรมในอำเภอทุ่งสง ต่อมาตำรวจรถไฟสืบสวนทราบว่าผู้ต้องหาจะเดินทางจากทุ่งสงกลับราชบุรี ตรวจสอบพบที่สถานีรถไฟชุมทางทุ่งสง จึงจับกุมตัวส่ง พงส.สน.หนองแขม บก.น.9 ดำเนินการตามกฎหมายต่อไป
