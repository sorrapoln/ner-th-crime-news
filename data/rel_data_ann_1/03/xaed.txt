วันที่ 21 พ.ย.64 ภรรยาของ นายจรัญ เรืองผึ้ง อายุ 59 ปี ชาว จ.สุพรรณบุรี เป็นคนขับรถหาเสียง ที่เสียชีวิตรถจมน้ำ มาดูศพสามี และร้องไห้แทบขาดใจ หลังรถกระบะหาเสียงของสามี ที่ติดป้ายผู้สมัครสมาชิก อบต.ชื่อ "นายสรวิศ ภิรมย์กล้า" หมู่1 อบต.บึงชำอ้อ อ.หนองเสือ จ.ปทุมธานี จมลงไปในคลองน้ำ เพราะถูกรถกระบะมิตชูบิชิ สีขาวป้ายแดง ทะเบียน ก4682 พระนครศรีอยุธยา ชนอย่างแรง และตกลงไปในคลองน้ำข้างทางเช่นกัน โดย นายวิชิต บุตกุล อายุ 40 ปี คนขับกระบะบาดเจ็บเล็กน้อย เหตุการณ์นี้เกิดที่ สี่แยกคลองแอล 6-7 หมู่ 5ต.คลองเจ็ด อ.คลองหลวง จ.ปทุมธานี เมื่อเวลาประมาณ 07.30 น. สอบสวนนายวิชิต คนขับกระบะ ให้การว่า ก่อนเกิดเหตุขับรถออกมาจาก อ.หนองเสือ เพื่อจะมุ่งหน้าไปตลาดไทตามถนนสายหลักหนองเสือ มุ่งหน้าคลองหลวง ระหว่างนั้นรถหาเสียงของผู้เสียชีวิตได้ขับตัดหน้ากะทันหัน ออกมาจากถนนเลียบคลองแอล 6-7 ทำให้รถตนที่ขับด้วยความเร็วเบรคหยุดรถไม่ทันทำให้ชนเข้ากลางลำพุ่งตกลงไปในคลองทั้งคู่
