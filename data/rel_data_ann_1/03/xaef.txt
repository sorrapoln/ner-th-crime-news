เกิดเรื่องราวสะเทือนขวัญขึ้นที่จังหวัดตรัง เมื่อ นายอรุณทร ชื่อเล่น เมี้ยก อายุ 37 ปี ได้ก่อเหตุ ใช้มีดพร้า ฆ่าตัดหัวสองผัวเมีย เลขที่ 46 หมู่ 4 บ้านห้วยนางใต้ ริมถนนสายต้นส้มหม้าว-ห้วยนางใต้ ต.ห้วยนาง อ.ห้วยยอด จ.ตรัง เหยื่อคือ น.ส.เพ็ญนภา อายุ 52 ปี และ นายสุพรรณ อายุ 59 ปี อาชีพกรีดยาง เสียชีวิตในบ้านพักตนเอง สภาพหัวขาดจากตัวสยดสยอง ไม่พบทรัพย์สินสูญหาย ตำรวจเข้าตรวจสอบที่เกิดเหตุ ก่อนจะสนธิกำลังชุดสืบสวน สภ.ห้วยยอด กับ ปฏิบัติการพิเศษศรีตรัง จนจับกุมตัวนายเมี้ยก ผู้ก่อเหตุ ได้ที่บ้านพักใน ต.ห้วยนาง อ.ห้วยยอด ห่างจากจุดฆาตกรรมไปประมาณ 4 กิโลเมตร เมื่อไปถึงพบหลักฐานเป็นของกลางคือ เสื้อผ้าเปื้อนคราบเลือดที่แช่อยู่ในกาละมังซักผ้า และมัดพร้าที่ใช้ก่อเหตุ
