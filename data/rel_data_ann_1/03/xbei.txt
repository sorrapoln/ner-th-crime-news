การตรวจสอบพื้นที่จนพบร่องรอยในคดีฆาตกรรมมากกว่า 20 จุด ทำให้ป่าบ้านคำบอนเวียงชัย ใน ต.หนองแวง อ.บ้านผือ จ.อุดรธานี ถูกเรียกในอีกชื่อหนึ่งว่า "สุสานบ้านผือ" นี่คือสถานที่เกิดเหตุคดีเผานั่งยาง จนเคยทิ้งร่องรอยไว้ไม่น้อย ผลตรวจสอบที่เกิดเหตุในอดีต พบกระดูกที่รวบรวมจากจุดเผานั่งยาง สภาพป่า สภาพเศษลวด และร่องรอยที่เหลือ คาดการณ์ว่า เป็นวัตถุจากเหตุการณ์ต่างระยะเวลา สะสมในพื้นที่เป็นเวลานาน หนึ่งในเหตุการณ์ที่ยืนยันว่าตำรวจเกี่ยวข้องในคดีลักษณะนี้ คือการปรากฏ ตัวของ "ดารา พาไสย์"
