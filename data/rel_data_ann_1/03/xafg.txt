เหตุการณ์ฆ่ายกครัว 4 ศพ เกิดขึ้นเมื่อวันที่ 10 พ.ย.64 โดยที่เกิดเหตุเป็นทาวน์โฮมสูง 3 ชั้น ในบ้านพบร่างผู้เสียชีวิต 4 คน ทราบชื่อ คือ นายธวัชชัย ทองอ่อน อายุ 48 ปี หรือคนในพื้นที่รู้จักดในชื่อ “ส.จ.ดำ” เจ้าของร้าน เสบียงทิพย์ อาหารปักษ์ใต้ ย่านหลัง ม.รามคำแหง ถูกยิงด้วยอาวุธปืนเสียชีวิต นอกจากนี้ยังพบร่าง ภรรยา และ ลูกสาวคนโต และ ลูกสาวคนเล็กของผู้ตาย ถูกยิงด้วยอาวุธปืน เสียชีวิตอยู่ภายในบ้านเช่นกัน ทั้งนี้ ตำรวจได้รับแจ้งจาก รปภ.ของหมู่บ้านว่าเมื่อช่วงบ่ายที่ผ่านมา ได้ยินเสียงปืนจำนวนหลายครั้งดังออกมาจากบ้านหลังดังกล่าว จึงรีบแจ้งเจ้าหน้าที่เข้าตรวจสอบ เมื่อมาถึงพบว่าเจ้าของบ้าน ภรรยา และลูกสาว ถูกยิงเสียชีวิตทั้งหมด ซึ่งในวันเดียวกันยังได้พบกับ สมรักษ์ คำสิงห์ อดีตนักมวยทีมชาติไทย ได้เดินทางไปทวงหนี้จาก ส.จ. ดำ ที่ร้านอาหารซึ่ง ส.จ.เป็นเจ้าของ โดยนัดจ่ายเงิน10 ล้านบาท แต่ไม่พบตัว จึงมาตามหาที่บ้าน ก็พบว่า เสียชีวิตแล้วทั้งครอบครัว
