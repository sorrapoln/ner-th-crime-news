วันนี้ (8 ธ.ค.63) พล.ต.อ.ดำรงศักดิ์ กิตติประภัสร์ รองผู้บัญชาการตำรวจแห่งชาติ (รอง ผบ.ตร.) นำกำลังตำรวจศูนย์ปราบปรามอาชญากรรมทางเทคโนโลยีสารสนเทศ สำนักงานตำรวจแห่งชาติ เข้าตรวจสอบสถานที่ตั้งเว็บพนันออนไลน์ ตามหมายค้นของศาลอาญา ค้นเป้าหมายในหลายจังหวัดซึ่งมีความเกี่ยวข้องกัน จำนวน 4 จุด จุดแรก เป็นบ้านไม่ทราบเลขที่ ริมถนนใน ต.ฟากห้วย อ.อรัญประเทศ จ.สระแก้ว พบพนักงาน ชาย-หญิง รวม 76 คน กำลังตอบคำถามลูกค้าผ่านระบบออนไลน์ โดยมี นายอิทธิเดช คำเครื่อง รับเป็นผู้ดูแล จุดนี้ ตำรวจสามารถ ตรวจยึดคอมพิวเตอร์ 45 เครื่อง, โน้ตบุ๊ก 10 เครื่อง และจอคอมพิวเตอร์กว่า 90 จอ
