จากการสอบถาม น.ส.เอ (นามสมมุติ) อายุ 19 ปี คนเห็นเหตุการณ์ ทราบว่า ก่อนเกิดเหตุนายเจม (นามสมมุติ) อายุ 18 ปี ได้ชักชวนนายกฤษณะ ซึ่งเป็นแฟนของตน ให้เดินทางมาเป็นเพื่อน โดยนายเจม บอกว่า นายกบ ซึ่งเป็นแฟนใหม่ของของ น.ส.จ๋า และ น.ส.จ๋า เป็นอดีตแฟนของนายเจม ได้นัดมาเคลียร์ใจกันที่หน้าร้านโลตัสมินิ ซึ่งอยู่ในซอยผูกมิตร หมู่ 10 ต.สำโรงใต้ อ.พระประแดง จ.สมุทรปราการ เมื่อมาถึงที่เกิดเหตุ นายกบ และพวกได้เดินปรี่เข้ามา โดยในมือถืออาวุธมีดและปืนพก สั้นแบบไทยประดิษฐ์ เข้ามาไล่ทำร้าย ก่อนที่นายกบ จะใช้อาวุธปืนยิงแฟนตนเอง 1 นัด ทั้ง ๆ ที่แฟนตนไม่รู้เรื่องอะไร โดยกระสุนเจาะเข้าชายโครงขวา 1 นัด ด้วยความตกใจแฟนตนและนายเจม จึงได้พากันวิ่งหนีตายเข้าไปขอความช่วยเหลือในร้านสะดวกซื้อ
