ผู้สื่อข่าวรายงานว่า วันนี้ (26 ธ.ค.) เมื่อเวลา 03.20 น. ตำรวจ สน.ดินแดง ได้รับแจ้งมีอุบัติเหตุรถจยย. ย้อนศรขึ้นบนสะพานข้ามแยกสามเหลี่ยมดินแดง แล้วเกิดเพลิงไหม้มีคนบาดเจ็บ จึงเข้าตรวจสอบเหตุพร้อมอาสาสมัครป่อเต็กตึ๊ง ที่เกิดเหตุพบรถแท็กซี่สีเขียวเหลือง หมายเลขทะเบียน 2452 กรุงเทพมหานคร มีไฟลุกท่วมบริเวณกระโปรงหน้ารถไปจนถึงบริเวณห้องโดยสาร ใกล้กันพบรถจักรยานยนต์บิ๊กไบค์ยี่ห้อดูคาติ หมายเลขทะเบียน 5008 กรุงเทพมหานคร จอดพลิกคว่ำอยู่ไฟลุกไหม้ทั้งคัน ตำรวจสายตรวจ เจ้าหน้าที่ดับเพลิงได้ใช้รถน้ำ 1 คัน เข้าสกัดเพลิงอยู่ 15 นาที จึงสามารถควบคุมเพลิงให้สงบลงได้ ห่างไปประมาณ 5 เมตร พบผู้ได้รับบาดเจ็บเป็นผู้ขี่รถจักรยานยนต์ คือนายอัฐพล อายุ 29 ปี บาดเจ็บสาหัส กู้ชีพนำส่งโรงพยาบาลราชวิถีโดยด่วน และผู้หญิงที่ซ้อนท้ายกันบาดเจ็บที่หน้าอกกู้ภัยนำส่งโรงพยาบาลเปาโลโชคชัยสี
