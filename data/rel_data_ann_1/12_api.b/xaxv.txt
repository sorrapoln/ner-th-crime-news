จากกรณีเจ้าหน้าที่ตำรวจ สภ.ไทรน้อย ได้รับแจ้งมีหญิงเสียชีวิตภายในห้องเช่าตึกส้มปลูกติดกันจำนวน 70 ห้อง สูง 3 ชั้น เลขที่ 44/ 28 ตำบลไทรใหญ่อำเภอไทรน้อย จังหวัดนนทบุรี บริเวณชั้น1 ภายในห้องนอนพบนางสาวดรุณี แก้วกระบิน อายุ 35 ปี นอนคว่ำหน้าจมกองเลือดเสียชีวิตอยู่บนที่นอนโดยมีผ้าห่มคลุมร่างไว้ สภาพศพถูกมีดปาดบริเวณลำคอด้านขวาเป็นแผลลึก จากการตรวจสอบภายในห้องไม่มีร่องรอยการต่อสู้ ต่อมาเฟซบุ๊กแฟนเพจ ตำรวจภูธรภาค 1 รายงานว่า เจ้าหน้าที่สืบสวนได้ติดตามจับกุม นายอมรเทพ สว่างดาว อายุ 24 ปี อยู่บ้านเลขที่ 187/1หมู่ 3 ต.ลาดบัวหลวง อ.ลาดบัวหลวง จ.พระนครศรีอยุธยา ซึ่งเป็นสาวประเภทสอง ผู้ต้องหาที่ก่อเหตุซึ่งเป็นเพื่อนสนิทจนเสียชีวิตภายในห้องพักแล้วหลบหนีไปพร้อมด้วยรถ จยย.ของผู้เสียชีวิต
