เมื่อเวลา 01.00น. วันที่ 2 ธันวาคม 2564 พ.ต.ท เฉลียว บุญพันธ์ สารวัตรสอบสวน สภ.คูคต ได้รับแจ้งเหตุคนร้ายใช้อาวุธปืนยิงเด็กปั๊ม "ปล้นปั๊มน้ำมัน" เหตุเกิดภายในปั๊มน้ำมันบางจาก ลําลูกกา 3 ตำบลคูคต อำเภอลำลูกกา จังหวัดปทุมธานี หลังรับแจ้งได้เดินทางไปตรวจสอบยังที่เกิดเหตุ พร้อมด้วย เจ้าหน้าที่ตำรวจสืบสวน เจ้าหน้าที่อาสามูลนิธิปอเต็กตึ้ง ที่เกิดเหตุพบผู้ได้รับบาดเจ็บเป็นหญิง 1 ราย ถูกยิงด้วยอาวุธปืนไม่ทราบขนาด เข้าที่ชายโครงด้านขวาจำนวน 2 นัด ทราบชื่อต่อมา น.ส ธันยากานต์ จุลเสวก อายุ 42 ปี ชาวบางพูด จ.ปทุมธานี เจ้าหน้าที่อาสาสมัคร จึงรีบนำผู้ได้รับบาดเจ็บส่งโรงพยาบาลบีแคร์ เป็นการด่วน เนื่องจากผู้บาดเจ็บมีอาการค่อนข้างสาหัส
