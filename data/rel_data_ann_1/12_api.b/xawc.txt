เมื่อวันที่ 24ก.ค.62 เวลา 00.30น. พ.ต.ท.ชยุต ไหมหรือ สารวัตรเวรสอบสวน สภ.บางปู จ.สมุทรปราการ ไปตรวจสอบเหตุทำร้ายร่างกายที่บริเวณป้อมยามทางเข้าหมู่บ้านเอื้ออาทร 3 ซอยลำบางผี หมู่ 4 ต.แพรกษาใหม่ อ.เมือง จ.สมุทรปราการ โดยเจ้าหน้าที่อาสามูลนิธิร่วมกตัญญูกำลังให้การปฐมพยาบาลเบื้องต้นแก่นายสุพิษ บุญสิง อายุ 34 ปี ถูกอาวุธมีดมีดปักคาอยู่แผ่นหลังข้างซ้ายก่อนรีบนำส่งรักษาที่โรงพยาบาลสมุทรปราการ พ.ต.ท.ชยุต สอบสวนพนักงานรักษาความปลอดภัยเล่าว่า ผู้ที่ลงมือเอามีดปักหลังนายสุพิษมีด้วยกัน 3 คนเป็นชายวัยรุ่นอายุประมาณ 20 ปีเศษ ที่พอจำได้หนึ่งในผู้ลงมือชื่อ"นายดำ"ขับขี่รถจักรยานยนต์ตามหลังผู้บาดเจ็บมาและตะโกนถามว่า"มองหน้ามีปัญหาอะไร"จากนั้นหนึ่งในกลุ่มผู้ก่อเหตุใช้อาวุธมีปลายแหลมแทงเข้าที่แผ่นหลังข้างซ้ายจนมีดปักคาอยู่ ผู้บาดเจ็บพยายามประคองตัวเข้ามาขอความช่วยเหลือเบื้องต้นเจ้าหน้าที่สันนิษฐานว่า ในระหว่างที่ผู้บาดเจ็บขี่รถจักรยานยนต์ออกไปซื้อก๋วยเตี๋ยว ที่หน้าปากซอยคาดว่าน่าจะไปมองหน้ากลุ่มผู้ก่อเหตุที่จับกลุ่มนั่งดื่มเหล้ากันอยู่ฝั่งตรงข้าม ในขณะที่ผู้บาดเจ็บขี่รถจักรยานยนต์ย้อนกลับมาเพื่อจะเข้าห้องพักผู้ก่อเหตุจึงเข้ามาก่อเหตุดังกล่าว อย่างไรก็ตามจะได้ทำการสืบสวนข้อเท็จจริงอีกครั้งเพื่อติดตามกลุ่มผู้ก่อเหตุมาดำเนินคดีตามกฎหมายต่อไป
