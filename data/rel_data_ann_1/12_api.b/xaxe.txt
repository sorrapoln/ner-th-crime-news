เมื่อวันที่ 9 ตุลาคม 2564 เวลา 10.00 น. เจ้าหน้าที่ตำรวจ สน.ราษฎร์บูรณะ ได้รับแจ้งเหตุชายโดนทำร้ายร่างกายได้รับบาดเจ็บสาหัส มีเลือดไหลออกที่หัว บริเวณฝั่งตรงข้ามปากซอย ราษฎร์บูรณะ 25 จากการตรวจสอบที่เกิดเหตุแล้วพบผู้ได้รับบาดเจ็บเป็นชาย 1 ราย ทราบชื่อต่อมาชื่อ นาย ขจรศักดิ์ สิงห์โห อายุ 57 ปี มีบาดแผลถลอกหลายแห่งตามร่างกาย และมีบาดแผลขนาดใหญ่ที่ศีรษะ มีเลือดไหลออกมาเยอะมาก หลังถูกคู่กรณีต่อยและใช้เท้ากระทืบเหยียบศีรษะ ผู้ก่อเหตุชื่อนาย อุทิศ อายุ 45 ปี บอกว่า ตนกับคนเจ็บเช่าอยู่ห้องเช่าเดียวกัน อยู่ห้องใกล้กัน แล้วคนเจ็บชอบมองภรรยาตน และชอบเดินตามภรรยาตน พอรู้ว่าตนและภรรยาตนรู้ว่ามองและเดินตามมา จึงหยุดทำเป็นไม่รู้ไม่ชี้ ตนเคยบอกแล้วว่า ทำแบบนี้มันไม่เหมาะสมนะ แต่ก็ยังไม่เลิก ยังมีพฤติกรรมที่ไม่เหมาะสมอีก ตนจึงบันดาลโทสะ ทำร้ายคนเจ็บไป
