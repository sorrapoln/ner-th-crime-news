จากกรณีสะเทือนขวัญ ทอยทอย ธนภัทร อายุ 21 ปีนักแสดงซีรีส์วาย Why r u the series เพราะรักใช่ป่าว ใช้มีดปอกผลไม้ แทง พิม น.ส.ชัชสรัญ แฟนสาวเสียชีวิต พบร่องรอยตามร่างกายกว่า 20 แผล ภายในบ้านเลขที่ 104/209 ถนนเลียบคลอง 2 แขวงบางชัน เขตคลองสามวา กทม. โดยเมื่อช่วงตี 1 เจ้าหน้าที่ตำรวจ สน.คันนายาว ได้ไปตรวจสอบตามที่ได้รับแจ้ง และพบศพ กับทอยทอย รอมอบตัวอยู่ในที่เกิดเหตุ จากการสอบสวนของเจ้าหน้าที่ตำรวจตลอดช่วงเช้า เบื้องต้น ทอยทอย ให้รับสารภาพว่าแทงแฟนสาวจริง โดยก่อนเกิดเหตุได้มีปากเสียงทะเลาะกัน ฝ่ายหญิงถือมีดปอกผลไม้มาขู่ จึงเกิดการยื้อแย้ง เมื่อยื้อแย้งได้ จึงเกิดบันดาลโทสะ แทงแฟนสาว กว่า 20 แผลจนเสียชีวิต และก่อนหน้านี้ช่วงที่คบกันก็มีการทะเลาะกันบ่อยครั้ง หนึ่งในนั้นคือปมหึงหวง
