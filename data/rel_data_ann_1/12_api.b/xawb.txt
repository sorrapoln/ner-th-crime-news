สมรักษ์ เปิดเผยว่า รู้จักกับ สจ.ดำ ช่วงที่มีปัญหาเรื่องเงินซื้อสลากกินแบ่งรัฐบาลและไม่ได้ของ จนทำให้มีเรื่องขึ้นโรงพัก ฝ่าย สจ.ดำ ได้โทรศัพท์หาตน อ้างว่า สามารถหาลอตเตอรี่ได้ จึงลองติดต่อซื้อลอตเตอรี่ โดยมีผู้ร่วมหุ้นลงทุนด้วย 5-6 ราย โดยมีการซื้อสลากกันมา 4 งวด แต่ไม่เคยได้ของตรงตามที่ตกลงกันไว้ จนกระทั่งมีการนัดหมายในวันนี้ เวลา 14.00 น.ที่ผ่านมาที่ร้านเสบียงทิพย์ ซึ่งผู้ตายเป็นเจ้าของ เพื่อขอคืนเงินงวดแรก 2.5 ล้านบาท และทาง สจ.ดำ บอกว่า จะทยอยจ่ายให้ในวันรุ่งขึ้นอีก 2.5 ล้านบาท จากยอดทั้งหมด 10 ล้านบาท เมื่อถึงเวลานัดเดินทางไปที่ร้านตามนัด แต่ไม่พบตัว สจ.ดำ จนได้รับแจ้งจากตำรวจว่า สจ.ดำได้ก่อเหตุฆ่ายกครัวไปแล้ว จึงตามมาดูที่เกิดเหตุ
