วันที่ 6 ธ.ค 62 เมื่อเวลา 02.15 น. ผู้สื่อข่าวได้เผยภาพจากกล้องวงจรปิดร้านเซเว่นอีเลฟเว่นภายในปั๊ม ป.ต.ท สาขาโรงสีไทยเพิ่มพูน ต.เหนือเมือง อ.เมือง จ.ร้อยเอ็ด จับภาพชายวัยรุ่นอายุประมาณ 25-30 ปี รูปร่างผอมสูงไว้หนวดได้ทำทีเข้ามาซื้อของโดยในมือกำไขควงไว้แน่น ซึ่งขณะนั้นมีพนักงานชายคือนายอรรณพ สมัครสมาน อายุ 35 ปี ตำแหน่งผู้ช่วยผู้จัดการร้านประจำอยู่หน้าเคาน์เตอร์เพียงคนเดียว จากนั้นชายวัยรุ่นได้ปรี่เข้ามาต่อยเข้าที่ปลายคางพนักงานอย่างจังโดยมือยังกำไขควงอยู่จนพนักงานเลือดออกปากไหลลงมาที่พื้น โดยชายคนนี้ได้เอาไขควงจี้บังคับให้พนักงานเปิดลิ้นชักให้หยิบเงินออกมาให้และในขณะที่พนักงานกำลังเปิดเอาเงินให้นั้นคนร้ายยังได้ใจดีเช็ดเลือดที่ปากให้ให้และยกมือไหว้ขอโทษ จากนั้นหลังจากที่เปิดที่เก็บเงินได้แล้วคนร้ายได้หยิบเอาเงินไปโดยเงินที่คนร้ายได้ไปประมาณ 2,700 บาทโดยก่อนที่จะไปคนร้ายยังนิสัยดียกมือไหว้ขอโทษก่อนจะหลบหนีออกไปขี่รถ จยย. ที่จอดไว้ด้านนอกหลบหนีไป
