เกิดอุบัติเหตุบนทางคู่ขนานลอยฟ้า ขาออกมุ่งหน้าตลิ่งชัน ในที่เกิดเหตุพบรถกระบะโตโยต้า สีดำ จอดข้างทาง มีร่องรอยถูกชนด้านท้าย พบผู้เสียชีวิต 1 คน และยังพบรถเก๋งฮอนด้า ซีวิค ป้ายแดง ถูกชนด้านหน้าเสียหาย ด้านล่าง ซึ่งเป็น ถ.บรมราชชนนี ขาออก พบผู้เสียชีวิตอีก 1 คน คือ นายศราวุธ พงษ์สวัสดิ์ อายุ 34 ปี ดาวร้ายในคณะลิเกเอกชัย ราชันย์ แฟนสาวของนายศราวุธเล่าว่า ขณะผู้ตายขับรถมาถึงที่เกิดเหตุ พบรถกระบะโตโยต้า สีดำ จอดเสียอยู่ข้างทาง โดยคนขับยืนขอความช่วยเหลืออยู่นอกรถ จึงจอดรถเพื่อลงไปช่วยเหลือ โดยแฟนสาวนั่งรออยู่ภายในรถ กระทั่งมีรถกระบะสีขาว พุ่งมาชนท้ายอย่างจัง จึงรีบโทรหาแฟนหนุ่ม แต่ปรากฏว่าไม่รับโทรศัพท์ ต่อมาพบว่าตกลงมาข้างล่างเสียชีวิตแล้ว
