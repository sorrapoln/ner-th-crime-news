จากการบูรณาการของเจ้าหน้าที่ตำรวจ ทำให้ทราบว่าหนึ่งในคนร้ายที่ก่อเหตุดังกล่าว คือ นายโด้ ซึ่งได้ถูกเจ้าหน้าที่ตำรวจ สภ.ศรีเทพ ทำการตรวจยึดรถจักรยานยนต์ แต่นายโด้ กับพวกได้หลบหนีไปขณะเจ้าหน้าที่ตรวจยึดรถ ตรวจสอบรถจักรยานยนต์คันที่ตรวจยึดได้ พบว่า เป็นรถจักรยานยนต์ของนายนพดล ผู้เสียชีวิตที่ถูกชิงทรัพย์ในคดีนี้จริง จากนั้นจึงได้ทำการเร่งรัดสืบสวนติดตามตัว จนกระทั่งทราบว่า นายโด้ หลบหนีไปอยู่ที่ อ.ท่าหลวง จ.ลพบุรี จึงนำกำลังติดตามจับกุมตัวได้ในเวลาต่อมา
