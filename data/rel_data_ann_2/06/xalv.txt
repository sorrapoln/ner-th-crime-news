เจ้าหน้าที่ตำรวจ สน.บึงกุ่ม ได้รับแจ้งเหตุมีผู้เสียชีวิตถูกแทงด้วยอาวุธมีดภายในแคมป์พักคนงานแห่งหนึ่งบนถนนประเสริฐมนูกิจ เขต คันนายาว กรุงเทพมหานคร จึงเข้าตรวจสอบที่เกิดเหตุพร้อม เจ้าหน้าที่กองพิสูจน์หลักฐาน แพทย์โรงพยาบาลตำรวจ ที่เกิดเหตุลักษณะเป็นแคมป์พักคนงานขนาดใหญ่อยู่ติดถนนประเสริฐมนูกิจพบศพ นายทุนอู อายุ 35 ปี เป็นชาวเมียนมาถูกแทงด้วยอาวุธมีดพับ นอนคว่ำหน้าเสียชีวิตอยู่บนกองไม้ภายในแคมป์ จากการตรวจสอบผู้เสียชีวิตถูกแทงจำนวน 1 แผลบริเวณหน้าอก สอบถามพบว่าผู้ตายได้มานั่งคุยโทรศัพท์อยู่บริเวณจุดดังกล่าว จากนั้นก็มีชายคนหนึ่งเดินเข้ามาแทงจนเสียชีวิตแล้วหลบหนีไป
