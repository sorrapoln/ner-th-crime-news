เมื่อเวลา 20.30 วันที่ 8 ตุลาคม 2564 ร.ต.ท.วณิชกร เหล็กดีรองสารวัตรสอบสวน สภ.สามโคก ได้รับแจ้งเหตุทะเลาะวิวาทมีผู้เสียชีวิตเกิดบริเวณ ร้านขายเฟอร์นิเจอร์ เลขที่ 25/4 ม.6 ต.คลองควาย อ.สามโคก จ.ปทุมธานี หลังรับแจ้งได้เดินทางไปยังที่เกิดเหตุพร้อมด้วยเจ้าหน้าที่สายตรวจ เจ้าหน้าที่ตำรวจสืบสวน เจ้าหน้าที่อาสาสมัครมูลนิธิปอเต็กตึ้ง ที่เกิดเหตุมีหยดเลือดของเต็มพื้น พบผู้เสียเสียชีวิตชาย 1 ราย สภาพศพนอนหงาย สวมกางเกงขาสั้นเสื้อยืดสีดำ มีบาดเเผล บริเวณที่ศรีษเหวอะหวะ และแขนขวา เกือบขาด จากการตรวจสอบยังไม่พบเอกสารใดๆติดตัว ทราบเพียงชื่อเล่นว่า ชาย อายุ ไม่เกิน 25 ปี โดยผู้ตายเป็นลูกเขยของผู้ก่อเหตุ จากการสอบถามผู้ที่อยู่ในที่เหตุการณ์ได้เปิดเผยว่าผู้เสียชีวิตนั้น วิ่งมาตีพ่อตาก่อน จากนั้นพ่อตาโมโหหยิบครก ทุ่มจะให้โดนลูกเขย เกิดการชุลมุนชกต่อยกันเกิดขึ้น จนพ่อตาวิ่งเข้าไป บริเวณเครื่องครัวทำกับข้าว จากนั้นหยิบอะไรบางอย่างที่อยู่ใกล้ๆน่าจะเป็นมีดฟันไปที่ลูกเขยจนลูกเขยล้มลงจากนั้นฟันซ้ำอีกทีนึงจนลูกเขยแน่นิ่งเสียชีวิต จากการสอบถาม นาย ธรรมนูญ ภูดวง อายุ 45 ปี เป็นผู้รับเหมา อยู่ในที่เดเหตุ เปิดเผยว่า ตัวเองเป็นผู้รับเหมาแต่ทำงานคนละส่วนกัน ซึ่งผู้เสียชีวิตเป็นลูกเขย กับพ่อตาทำงานผู้รับเหมาเฟอร์นิเจอร์ที่เดียวกันบริเวณบ้านหลังนี้ ช่วงหัวค่ำก็ได้นั่งกินเหล้าด้วยกันจากนั้นก็มีเสียงเอะอะโวยวายพูดถึงเรื่องลูกสาว ได้ยินแต่ว่ากูจะเอาลูกสาวคืน จากนั้นก็เกิดการชกต่อยกันเกิดขึ้น ซึ่งตนยังไม่ทราบสาเหตุที่แน่ชัดว่าเกิดจากอะไร ส่วนพ่อตานั้นพักอาศัยกางเต็นท์นอนพักอยู่ที่นี่ในขณะที่ลูกเขยนั้นพักอาศัยอยู่ในหลังบ้านกับลูกและเมีย หากมีงานเร่งด่วนหรืองานเยอะลูกเขยก็จะมาช่วยพ่อตาทำงาน หลังจากเกิดเหตุ ได้พาลูกสาวพร้อม หลาน ขับรถหลบหนีไปโดยขับกระบะรถยนต์ยี่ห้อ isuzu d-max สีบรอนซ์ ไม่ทราบทะเบียน ได้หลบหนีไป
