เมื่อเวลา 23.40 น. วันที่ 22 มกราคม 2565 ร.ต.ท.เอกอมร สีสัน รองสารวัตร(สอบสวน) สภ.คูคต ได้รับแจ้งมีเหตุคนร้ายยิงเสียชีวิต 2 ศพ เหตุเกิดภายในหมู่บ้านพฤกษา 92 หมู่ 9 ต.ลาดสวาย อ.ลำลูกกา จ.ปทุมธานี หลังรับแจ้งรุดไปที่เกิดเหตุพร้อมด้วย พ.ต.อ.มนัสเวท ทองอิ่ม ผกก.สภ.คูคต พ.ต.ท.จิรพัฒน์ ศรีเดช รอง ผกก.(ป.)สภ.คูคต พ.ต.ท.รุ่งเรืองบุญ อ้อนนิ่มอภิกุล สวป.สภ.คูคต เจ้าหน้าที่ตำรวจสืบสวน สภ.คูคต แพทย์เวรโรงพยาบาลภูมิพลอดุลยเดช เจ้าหน้าที่ตำรวจพิสูจน์หลักฐาน 1 ปทุมธานี และเจ้าหน้าที่อาสามูลนิธิป่อเต๊กตึ๊ง ในที่เกิดเหตู่อยู่บริเวณกลางซอย 14 เจ้าหน้าที่ตำรวจพบศพผู้เสียชีวิตถูกยิงนอนหงายจมกองเลือด จำนวน 2 ศพ ทราบชื่อนายธานินทร์ หรือ ตั้ม ชลิงสุ อายุ 49 ปี เป็นสารวัตรกำนันตำบลบึงยีโถ อยู่บ้านเลขที่ 35/37 หมู่บ้านพฤกษา 92 หมู่ 9 ซอย14 ต.ลาดสวาย อ.ลำลูกกา จ.ปทุมธานี มีบาดแผลถูกด้วยกระสุนปืนไม่ทราบขนาดเข้า หน้าอก 2 แผล แขวนซ้าย 1 แผลรวม 3 นัด ใกล้กันพบศพนายวรพงษ์ หรือมด พินทฺวัฒน์ อายุ 46 ปี อยู่บ้านเลขที่ 35/99 หมู่บ้านพฤกษา 92 นอนหงายจมเลือด มีบาดแผลถูกยิงด้วยกระสุนไม่ทราบขนาดเข้ากลางศรีษะ กกหูซ้าย แขวนขวา รวม 3 นัด จากการตรวจสอบที่เกิดเหตุเจ้าหนเที่ตำรวจพบปลอกกระสุนปืน ขนาด 380 ตกเกลื่อนพื้นถนนจำนวน 5 ปลอก และหัวกระสุนอีก 1 หัว ในที่เกิดเหตุเจ้าหน้าที่ตำรวจพบผู้ก่อเหตุที่ใช้อาวุธปืนกวาดยิงผู้เสียชีวิตยังอยู่ในบ้านเลขที่ 35/78 เยื้องตรงข้ามกับบ้านผู้ตาย และมีอาการคล้ายคนเมาถือปืนพูดอะเอะอยู่ เจ้าหน้าที่ตำรวจจึงพูดกล่อมก่อนยอมมอบตัว ทราบชื่อ นายวรินทร หรืออาร์ต แก้วชิงดวง อายุ 31 ปี อยู่บ้านเลขที่ 53/78 หมู่ 9 ต.ลาดสวาย อ.ลำลูกกา จ.ปทุมธานี พบบริเวณหน้าบ้านมีรอยเท้าย่ำเปื้อนเลือดเต็มไปหมด และพบผู้ต้องหาถูกกระสุนปืนเข้าขาขวา 1 นัดจากการทำปืนลั่นใส่ตัวเอง นอกจากนี้เจ้าหน้าที่ตำรวจได้ทำการตรวจสอบยึดอาวุธปืน ขนาด.38 พร้อมกระสุนปืนจำนวนหลายสิบนัดไว้เป็นหลักฐาน
