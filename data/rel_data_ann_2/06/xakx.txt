รวบได้แล้ว นายจีรวัฒน์ หรือโต๊ด ประทุมมา และนายพงษ์พันธ์ หรือตั้ม วาสนสมพงษ์ ผู้ต้องหาขี่รถจักรยานยนต์กระชากสร้อยนางสาว วะลัยพรณ์ ปัดทุม แม่ค้าส้มตำ ริมถนนพระราม 2 โดย 2 ผู้ต้องหายอมรับขี่รถตามประกบแม่ค้ากระชาสร้อยคอทองคำหนัก 2 บาท ก่อนเร่งเครื่องหนีไป ส่วนสาเหตุที่ต้องลงมือ นายพงษ์พันธ์ที่มีอาชีพขับวินมอเตอร์ไซด์อ้างว่า ช่วงโควิด-19 ลูกค้าน้อย จึงชักชวนนายจีรวัฒน์ พนักงานล้างจานโรงแรม ซึ่งว่างงานอยู่มาก่อเหตุ โดยนายพงษ์พันธ์ทำหน้าที่ขี่รถ และนายจัรวัฒน์ซ้อนท้ายไปก่อเหตุ ขณะที่สร้อยคอทองคำของกลางได้นำไปขายให้พรรคพวก ได้เงินมา 25,000 บาท นำไปใช้จ่ายในชีวิตประจำวัน โดยไม่คิดว่าตำรวจ สน.ท่าข้ามจะแกะรอยกล้องวงจรปิดตามมาจับกุมได้ เบื้องต้นตำรวจตรวจประวัติ พบผู้ต้องหาทั้งคู่เคยถูกจับข้อหาวิ่งราวทรัพย์ เมื่อปี 50 โดยนายพงษ์พันธ์ก่อเหตุในพื้นที่ สน.ราษฎร์บูรณะ และนายจีรวัฒน์ ก่อเหตุในพื้นที่ สน.บุปผาราม
