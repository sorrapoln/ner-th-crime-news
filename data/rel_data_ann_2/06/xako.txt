เมื่อวันที่ 17 ม.ค. เจ้าหน้าที่สภ.ด่านซ้าย จ.เลย แถลงความคืบหน้าจับกุมตัวคนร้ายฆ่าฟันคอแม่ค้าลอตเตอรี่ชาวลาว จากการรวบรวมหลักฐานนำไปสู่การออกหมายจับ นางพอนสะหวัน แสงอาลุน อายุ 30 ปี ราษฎรบ้านโพนงาม สปป. ลาว ผู้ต้องหาสารภาพว่าใช้มีดอีโต้ฟันผู้ตายจริง จากการสอบพยานแวดล้อม ทราบว่า นางพอนสะหวัน ผู้ต้องหาติดการพนันจนนำรถจักรยานยนต์ของสามีไปจำนำ จำนวน 5,000 บาท สามีรู้เข้าจึงบอกให้ไปหาเงินมาไถ่ถอน เอารถจักรยานยนต์กลับคืนมา นางพอนสะหวันผู้ต้องหา ไม่รู้จะไปหาเงินที่ไหนมาใช้หนี้ จึงวางแผนฆ่านางวัน เพราะมีอาชีพขายลอตเตอรี่ที่มีเงินพกเงินติดตัวหลายหมื่นบาท หลังจากที่ได้วางแผนฆ่านางวันแล้ว ได้กลับไปอยู่กับสามีเหมือนกับไม่มีอะไรเกิดขึ้น จนกระทั่งมาถูกตำรวจจับกุมได้กล่าว
