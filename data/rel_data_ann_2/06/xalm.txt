วันที่ 27 ก.ย.2564 พ.ต.อ.มนต์เสก ตระกูลพานิชย์ ผกก.สน.บางนาพร้อมเจ้าหน้าที่จับกุมนายนพพร ดำรงค์สกุลวงษ์ หรือฉายา “นพ มหาสิน” อายุ 45 ปี ผู้ต้องหาค้ายาเสพติดรายใหญ่ พร้อมของกลาง ยาบ้า จำนวน 2,000 เม็ด ไอซ์110 กรัม โดยผู้ต้องหาเคยเป็นเหยื่อถูกด.ต.สภ.บางปู สมุทรปราการขับรถกระบะป้ายแดงเบียดตกขอบทางก่อนให้ลูกน้องขึ้นไปบนหลังคารถ เป็นคลิปโด่งดังในโลกออนไลน์ เหตุเกิดท้องที่สน.ประเวศ เมื่อวันที่ 28 ก.ค.ที่ผ่านมานี้เอง ทั้งนี้ตำรวจมีข้อมูลว่า พ่อค้ายาชื่อ นพ จำหน่ายยาเสพติดให้กับวัยรุ่นและแรงงานก่อสร้าง ในย่านตลาดมหาสิน อุดมสุข และบางนา จึงนำกำลังไปตรวจสอบ เมื่อไปบริเวณดังกล่าว พบผู้ต้อหาขี่รถจักรยานยนต์มาจอด จึงได้แสดงตัวขอตรวจค้นตัว ผลการตรวจค้นพบยาบ้า จำนวน 50 เม็ด และทำการตรวจค้นภายในบ้านยังมีของกลางยาบ้าและยาไอซ์จำนวนดังกล่าว จึงตรวจยึดของกลาง ก่อนคุมตัวมาสอบสวนที่สน.บางนาทันที สอบสวนผู้ต้องหารับสารภาพว่าเคยถูกจับดำเนินคดีครอบครองยาบ้าและไอซ์ ไว้ในครอบครองเพื่อจำหน่ายมาแล้ว เพิ่งออกมาจากเรือนจำ เมื่อกลางปี 2563 ที่ผ่านมา เมื่อออกมาไม่มีงานทำ อีกทั้งยังติดยาเสพติด จึงหวนกลับมาทำลักษณะเดิมอีกครั้ง ทางตำรวจแจ้งข้อหาดำเนินคดีตามกฎหมายต่อไป
