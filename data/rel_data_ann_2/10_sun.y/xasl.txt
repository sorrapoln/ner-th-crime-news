พบศพหญิงสาวถูกฆาตกรรมและยัดใส่กระเป๋าเดินทางขนาดใหญ่ ทิ้งน้ำคลองพระโขนง ตำรวจว่าเสียชีวิตมาแล้วประมาณ 20 วันเร่งตรวจสอบการแจ้งความคนหาย ตำรวจพิสูจน์หลักฐานเข้าตรวจสอบศพหญิง ถูกฆ่าใส่ในกระเป๋าเดินทาง ซึ่งลอยมาติดที่สถานีสูบน้ำพระโขนง ในซอยสุขุมวิท 50 นายสุเทพ ผิวสุข ผู้เจอกระเป๋า ใส่ศพ ให้การตำรวจว่าพบกระเป๋า ติดอยู่ จึงนำมาเปิดดู เมื่อเห็นมีศพอยู่ภายใน จึงแจ้งตำรวจ พล.ต.ต.สืบศักดิ์ พันธุ์สุระ ผู้บังคับการตำรวจนครบาล 5 เปิดเผยว่าผู้เสียชีวิต เป็นหญิง อายุประมาณ 35-40 ปี ไม่มีหลักฐานในตัว ถูกมัดมือเท้าและตัวด้วยเทปใส ใส่กระสอบและถุงดำอีกชั้น ก่อนยัดกระเป๋าเดินทางขนาดใหญ่ เบื้องต้นตำรวจคาดว่า เสียชีวิตมาแล้วประมาณ 20วัน แต่เนื่องจากอยู่ในน้ำศพจึงคงสภาพนาน จากการตรวจรูปพรรณ พบผู้เสียชีวิต สักคิวถาวร เจาะจมูกขวา สวมแหวนนิ้วกลางขวา ส่วนการแต่งกายใส่ชุดกระโปรงสีขาว สลับดำแดง ขณะนี้ตำรวจอยู่ระหว่างการแจ้งคนหายในพื้นที่สถานีตำรวจนครบาลพระโขนง และใกล้เคียง
