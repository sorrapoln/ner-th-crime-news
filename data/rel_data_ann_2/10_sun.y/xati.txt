เมื่อเวลา 10.30 น.วันที่ 8 พฤศจิกายน 2564 เจ้าหน้าที่ตำรวจได้รับแจ้งเหตุ ชิงทรัพย์ในพื้นที่ตำบลนิคมทุ่งโพธิ์ทะเล อำเภอเมือง จังหวัดกำแพงเพชร จึงเดินทางไปตรวจสอบที่เกิดเหตุ นำโดย พ.ต.อ.ชยินธร สุคนธร รองผู้บังคับการตำรวจภูธรจังหวัดกำแพงเพชร, พ.ต.อ.วัชรเกียรติ ศิริวิมลฤทธิ์ ผู้กำกับการสถานีตำรวจภูธรเมืองกำแพงเพชร และ ร.ต.อ.กิตติศักดิ์ สุขประเสริฐ รองสารวัตรสอบสวนสถานีตำรวจภูธรเมืองกำแพงเพชร ที่เกิดเหตุเป็นบ้านของ นางละออง โหงพันธุ์ (เจ้าของบ้าน) อายุ 69 ปี บ้านเลขที่ 250/3 หมู่ที่ 1 ตำบลนิคมทุ่งโพธิ์ทะเล อำเภอเมือง จังหวัดกำแพงเพชร โดยนางละออง เล่าว่า เหตุเกิดเมื่อเวลาประมาณ 09.00 นาฬิกา ซึ่งขณะนั้นตนอยู่บ้านตนเดียว ซึ่งโดยปกติแล้วจะอยู่กัน 2 คนกับสามี แต่วันนี้สามีไปทอดกฐินแต่เช้า ขณะเกิดเหตุตนกำลังนอนหลับอยู่ แล้วได้ยินเสียงหมาเห่า ตนจึงเปิดประตูห้องนอนออกมาดู ก็พบว่าคนร้ายอยู่ในบ้านแล้ว คนร้ายได้เข้ามาทางประตูด้านหลังบ้านซึ่งไม่ได้ล็อคประตูไว้ ใช้อาวุธปืนสั้น 2 จำนวนกระบอก ข่มขู่ว่าให้เอาทองมา
