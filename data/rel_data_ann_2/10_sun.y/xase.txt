พนักงานสอบสวน สน.ดอนเมือง เข้าตรวจสอบอุบัติเหตุรถเสียหลักพุ่งชนรั้วทางรถไฟ บริเวณหน้าร้านอิ่มปลาเผา (เก่า) ถนนกำแพงเพชร 6 เขตดอนเมือง ที่เกิดเหตุพบแผงรั้วเหล็กริมทางรถไฟหลุดพังเสียหาย 4 แผง ห่างออกไปประมาณ 50 เมตร พบรถเก๋งฮอนด้า ซีวิค สีดำ ทะเบียน สศ5364 กรุงเทพมหานคร สภาพหน้ารถพังยับเยิน กระจกหน้าแตกร้าว จอดขวางทางรถไฟขาออก จึงรีบเคลื่อนย้ายรถออกจากพื้นที่ นอกจากนี้พบผู้ได้รับบาดเจ็บ 2 คน เป็นชายวัยรุ่น อายุ 23 ปี บาดเจ็บแขนซ้าย และหญิงสาว อายุ 22 ปี บาดเจ็บที่ลำคอ ก่อนนำส่งโรงพยาบาลเปาโลรังสิต
