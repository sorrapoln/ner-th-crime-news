เมื่อเวลา 14.00 น.วันที่ 22 ตุลาคม 2564 ร.ต.อ.ชลพรรษ ขวัญศรี พนักงานสอบสวน สถานีตำรวจภูธรจักราช จังหวัดพระนครศรีอยุธยา รับแจ้งเหตุมี พ่อแทงลูกเสียชีวิต บริเวณ หมู่ที่ 7 ตำบลนาคู อำเภอผักไห่ จังหวัดพระนครศรีอยุธยา จึงรุดไปตรวจสอบจุดเกิดเหตุพร้อมด้วยแพทย์เวรโรงพยาบาลผักไห่ และกำลังเจ้าหน้าที่มูลนิธิร่วมกตัญญู ที่จุดเกิดเหตุ บริเวณโต๊ะม้าหิน หน้าบ้านเลขที่ 29/1 หมู่ที่ 7 ตำบลนาคู อำเภอผักไห่ จังหวัดพระนครศรีอยุธยา พบร่าง นายสุรชัย ปิติคาม อายุ 45 ปี อยู่ในสภาพ นอนหงายสวมกางเกงขาสั้น ไม่ใส่เสื้อ มีบาดแผลถูกแทงที่บริเวณ ชายโครงซ้าย 1 แผล มีเลือดไหลออกมาจำนวนมาก ใกล้กันพบมีดปอกผลไม้เปื้อนเลือด 1 ด้าม ขนาดความยาว 30 เซนติเมตร วางอยู่บนโต๊ะม้าหิน อีกทั้งยังพบขวดเหล้าขาว 1 ขวด และแก้วเป๊กจำนวน 2 ใบ เจ้าหน้าที่ตำรวจจึงได้รวบรวมไว้เป็นหลักฐาน พบผู้ก่อเหตุคือ นายทองดี ปิติคาม อายุ 70 ปี ( เสื้อลายสก๊อตสีชมพู ) ผู้เป็นพ่อนั่งรอมอบตัวอยู่โดยไม่ได้หนีไปไหนอยู่ในสภาพมึนเมา ให้การวกไปวนมาพูดจาไม่รู้เรื่องแต่จับใจความว่าได้นั่งดื่มเหล้ากันตั้งแต่ 7.00 น.โดยมีลูกชายคือ นายสุรชัยผู้ตาย พร้อมด้วย นายทองดี ผู้ก่อเหตุและเพื่อนอีกคนคือนายสมนึก ขณะนั่งกินเหล้ากันอยู่ 3 คน ตนเองก็ได้พูดสั่งสอนลูกชายว่า ให้ไปหางานทำ เรื่องในบ้านก็ให้ช่วยกันทำจานชามก็ต้องช่วยกันล้าง แต่กลับถูกลูกชายด่าทอและต่อว่า ตนเองจึงได้เดินไปหยิบมีดปอกผลไม้ที่อยู่ในครัวออกมาวางที่บริเวณโต๊ะม้าหิน แต่ยังไม่ได้แทงลูกชายเลยจนกระทั่งได้มานั่งคุยกันเพื่อจะสั่งสอนลูกแต่ลูกชายกลับต่อว่าถามว่ามึงเป็นใครมาสั่งสอนกู จึงบันดาลโทสะแทงลูกชายเข้าไปที่ชายโครงซ้าย 1 ที จนล้มลงไปนอนเสียชีวิตตรงจุดเกิดเหตุ นายทองดียังเผยอีกว่าตนเองสุดอั้นตันใจมานานแล้ว ซึ่งก่อนหน้านี้ได้ทะเลาะกับลูกชายมาโดยตลอด ลูกชายเคยใช้ไม้กระบองตี
