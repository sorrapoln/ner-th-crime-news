สืบเนื่องจาก กลางดึกวันที่ 7 ตุลาคมกลุ่มเจ้าหน้าที่รักษาความปลอดภัยร้าน ป.กุ้งเผา จำนวน 13 คน รุมทำร้ายนายเอกวัฒน์ แก้วปีลา ,นายจตุรงค์ บุญเพ็ง และนายเชิดชาย ยอดเจริญ ผู้เสียหายที่ 1-3 โดยใช้มือชกต่อยและใช้เท้าเตะกระทืบบริเวณลำตัวและศรีษะผู้เสียหายพร้อมลากไปตามพื้นถนนเป็นเหตุให้ทั้งสามได้รับบาดเจ็บจนวูบหมดสติไป โดยผู้เสียหายที่ 1 มีบาดแผลที่หน้าผากเย็บ 4 เข็ม ศรีษะบวมถลอก แขนและหลังมีรอยถลอกฟกช้ำ, ผู้เสียหายที่ 2 มีบาดแผลฟกช้ำบวมที่ริมฝีปากล่าง ฟันหน้าโยกและมีอาการปวดตามร่างกาย, ผู้เสียหายที่ 3 มีอาการปวดศีรษะ ลำคอ และปาก เป็นอันตรายแก่กายหรือจิตใจ ตามรายงานผลการตรวจชันสูตร บาดแผลของแพทย์
