จากการสอบสวนเพื่อนบ้านทราบว่าผู้ตายเป็นชาวจังหวัดตากมาได้ภรรยาอยู่ที่ในตัวเมืองเพชรบูรณ์ต่อมาได้แยกทางกันและผู้ตายได้มาเปิดร้านอาหารขายส้มตำ ลาบ และเครื่องดื่มต่างประมาณ 3 ปีแล้ว โดยอาศัยอยู่ตามลำพัง และในแต่ละวันจะมีกลุ่มวัยรุ่นขี่รถจักรยานยนต์มาดื่มเหล้าอยู่เป็นจนเมื่อคืนได้ยินเสียงสุนัขเห่าแต่ก็ไม่มีใครเอะใจ จนตอนเที่ยงมีชาวบ้านมาเรียกซื้อของ แต่ไม่มีใครขานรับจึงชะโงกหน้าเข้าไปดูก็พบว่านายเสริมนอนเสียชีวิตอยู่ข้างโต๊ะภายในร้าน ตำรวจคาดว่าเหตุการฆาตกรรมในครั้งนี้คนร้ายน่าจะประสงค์ต่อทรัพย์และคาดว่าน่าจะรู้จัดกับผู้ตายเป็นอย่างดี โดยคนร้ายทำทีมาขอซื้อเหล้า และคาดว่านายเสริมน่าจะรู้จักกับคนร้ายจึงได้เปิดร้านและเอาเหล้ามาให้และระหว่างที่นายเสริมเผลอคนร้ายน่าจะใช้มีดอีโต้ฟันนายเสริมจนเสียชีวิตและได้นำกระเป๋าสะพายซึ่งน่าจะใส่โทรศัพท์และของมีค่าไว้ในนั้นหลบหนีไปด้วย
