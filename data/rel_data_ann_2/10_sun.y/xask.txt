วันนี้ (21 ม.ค.) เวลา 09.30 น. ที่ทัณฑสถานเกษตรอุตสาหกรรมเขาพริก จ.นครราชสีมา นายสมศักดิ์ เทพสุทิน รัฐมนตรีว่าการกระทรวงยุติธรรม (รมว.ยธ.) เป็นประธานในพิธีส่งมอบพื้นที่ก่อสร้างสำนักงานเทศบาล ต.คลองไผ่ และพิธีลงนาม MOU ว่าด้วยการพัฒนาความร่วมมือและสนับสนุนภารกิจของหน่วยงาน (ราชทัณฑ์วิถีใหม่ ร่วมสร้างชุมชนให้เข้มแข็ง เป็นเครือข่ายสร้างคนดีคืนสู่สังคม) โดยมี นายชรินทร์ ทองสุข รองผู้ว่าราชการจังหวัดนครราชสีมา, นายอายุตม์ สินธพพันธุ์ อธิบดีกรมราชทัณฑ์, นายสมยศ เอียการนา นายกเทศมนตรีตำบลคลองไผ่, นายสิทธิ สุธีวงศ์ รองอธิบดีกรมราชทัณฑ์ และข้าราชการในส่วนของกรมราชทัณฑ์ และกระทรวงยุติธรรม เข้าร่วมงาน จากนั้นได้มีพิธีลงนาม MOU ทั้ง 2 ฝ่าย 4 หน่วยงาน เทศบาลตำบลคลองไผ่ เรือนจำกลางคลองไผ่ ทัณฑสถานหญิงนครราชสีมา และทัณฑสถานเกษตรอุตสาหกรรมเขาพริก โดยมีรัฐมนตรีว่าการกระทรวงยุติธรรม และอธิบดีกรมราชทัณฑ์ ร่วมเป็นสักขีพยาน
