วันนี้ (21 ม.ค. 65) เมื่อช่วงเช้าที่ผ่านมา ร.ต.ท.ยุทธนกานต์ วังสาร รอง สว.(สอบสวน) สภ.บ้านกุ่ม ได้รับแจ้งเหตุรถยนต์นั่งส่วนบุคคลตกลงไปในคลองส่งน้ำชลประทาน ริมถนนสายลพบุรี-บ้านแพรก บริเวณหน้าวัดตะโก หมู่ที่ 3 ต.โก่งธนู อ.เมืองลพบุรี จ.ลพบุรี มีคนติดอยู่ภายในรถ จึงรุดไปตรวจสอบพร้อมขอสนับสนุนกำลังเจ้าหน้าที่มูลนิธิร่วมกตัญญูลพบุรี ร่วมกันเดินทางไปตรวจสอบและช่วยเหลือผู้บาดเจ็บ ที่เกิดเหตุเป็นคลองส่งน้ำชลประทาน บริเวณกลางคลองพบรถยนต์เอนกประสงค์ สีดำ หมายเลขทะเบียน กต 8785 ลพบุรี พลิกคว่ำหงายท้องจมอยู่ในคลอง มีผู้ติดอยู่ภายในรถ จึงต้องใช้รถยกมาดึงรถขึ้นมมาริมคลอง สภาพหลังคารถพังยุบเป็นร่อง กระจกด้านหน้าและหลังแตก ตรวจสอบภายในรถมีผู้เสียชีวิต 2 คน นอนรวมกันอยู่ด้านท้ายรถ ทราบชื่อ พ.อ.ภาคภูมิ อ่อนนุช อายุ 61 ปี เป็นอดีตนายทหารพลร่ม ศูนย์สงครามพิเศษ และเป็นอดีตผู้ควบคุมทีมชาติพลร่ม ของกองทัพบก และ นางนุชญา อ่อนนุช อายุ 54 ปี ภรรยา
