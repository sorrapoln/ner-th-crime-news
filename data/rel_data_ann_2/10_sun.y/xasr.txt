"วงจรปิด" วันที่ 20 กรกฏาคม 2564 ผู้สื่อข่าวรายงานความคืบหน้ากรณี น.ส.เจนจิรา ปันตา อายุ 25 ปี ลูกสาวของ น.ส.ประภาพรรณ สิงหทัศน์ อายุ 42 ปี มารดาที่เสียชีวิต จากกรณีอุบัติเหตุทางถนน บริเวณหน้าสำนักงานเทศบาลเมืองแม่เหียะ ต.แม่เหียะ อ.เมือง จ.เชียงใหม่ ซึ่งได้เข้าร้องเรียนกับสื่อมวลชน กรณีอุบัติเหตุ รถชนจนทำให้มารดาเสียชีวิต และไม่พบคู่กรณี คาดว่าเป็นการชนแล้วหนี และยังทำให้มีผู้ได้รับบาดเจ็บอีก 3 รายคือ น.ส.ประภัสสร บุญศรี อายุ 29 ปี ที่มาพร้อมกับ น้องพีพีวัย 7 ขวบ และน้องอุ้มวัย 2 ขวบ ซึ่งขณะนี้อาการสาหัส และจากการสอบถามผู้เห็นเหตุการณ์ พบว่า มีรถยนต์กระบะสีส้ม และรถยนต์กระบะสีดำ รวมถึงรถพ่วง เป็นผู้เฉี่ยวชน ทำให้เกิดอุบัติเหตุ แต่ไม่พบรถยนต์กระบะทั้ง 2 คัน และรถบรรทุกพ่วงอยู่ในที่เกิดเหตุ พร้อมประกาศตามหากล้องหน้ารถ จากผู้ที่เห็นเหตุการณ์ หรือขับรถอยู่ในบริเวณดังกล่าว เพื่อติดตามหาคู่กรณี
