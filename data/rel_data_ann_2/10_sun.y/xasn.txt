จากกรณี นายสุรศักดิ์ รักหอม อายุ 39 ปี หนุ่มโรงปูนผู้ต้องหาตามหมายจับศาลจังหวัดทุ่งสง ที่ 89/2564 ลงวันที่ 23 มี.ค.64 ข้อหาฆ่าผู้อื่นตายโดยเจตนา ถูกเจ้าหน้าที่ตำรวจ สภ.ทุ่งใหญ่ จ.นครศรีธรรมราช รวบตัวได้หลังก่อเหตุชักมีดกระหน่ำแทง นางถนอมศรี จำนงจิต อายุ 41 ปี ภรรยาซึ่งเป็นพยาบาลต่อหน้าบุตรชายชั้น ม.2 เหตุเกิดในบ้านพักท้องที่ สภ.ทุ่งสง ก่อนที่ นางถนอมศรี จะไปเสียชีวิตลงที่โรงพยาบาลทุ่งสง ตามที่นำเสนอข่าวไปแล้วนั้น ความคืบหน้าวันนี้ (26 มี.ค.) เมื่อเวลา 22.00 น. มีรายงานว่า หลังจากที่ นายสุรศักดิ์ ถูกจับกุมนำตัวส่งพนักงานสอบสวน สภ.ทุ่งสง เป็นที่เรียบร้อยแล้ว ปรากฏว่า มีผู้แนะทางคดีให้ ในกรณีที่นายสุรศักดิ์ ตกเป็นผู้ต้องหา เบื้องต้นเจ้าตัวจึงพลิกลิ้นให้การปฏิเสธตลอดข้อกล่าวหา และไม่ยินยอมให้เจ้าหน้าที่คุมตัวไปทำแผนประกอบคำรับสารภาพ
