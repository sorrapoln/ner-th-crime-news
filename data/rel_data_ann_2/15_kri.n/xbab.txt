วันที่ 19 พ.ย.2564 จากกรณีเกิดเหตุสลด นายกิตติภูมิ อายุ 64 ปี เจ้าของธุรกิจร้านทุเรียนทอดกรอบ ภายในห้างดังย่านบางใหญ่ ใช้อาวุธปืนบีบีกันดัดแปลงใส่กระสุนปืนขนาด.380 ยิงนักศึกษาสาวชั้นปี 4 คณะวิศวกรรมรถไฟ มหาวิทยาลัยเอกชนชื่อดัง เสียชีวิตภายในรถเก๋งโตโยต้าคัมรี่ เหตุเกิดภายในปั๊มน้ำมัน ถนนรัตนาธิเบศร์ ต.บางรักน้อย อ.เมือง จ.นนทบุรี เมื่อช่วงบ่ายที่ผ่านมา หลังเกิดเหตุ พล.ต.ต.ไพศาล วงษ์วัชรมงคล ผบก.ภ.จว.นนทบุรี พ.ต.อ.วันชัย ชูจิตร ผกก.สภ.บางศรีเมือง ร่วมสอบปากคำนายกิตติภูมิ ซึ่งเบื้องต้นยอมรับสารภาพสาเหตุจากความหึงหวง ล่าสุดคดีนี้ นายกิตติภูมิ เปิดปากรับสารภาพว่า รู้จักนักศึกษาสาวครั้งแรกช่วงที่ผู้ตายมาทำงานพาร์ทไทม์อยู่ที่ห้าง ซึ่งอยู่ใกล้กับร้านขายทุเรียนทอดเมื่อประมาณ 5 เดือนก่อน จึงเริ่มคุยและคบหากันเชิงชู้สาว แต่ระยะหลังเริ่มจับได้หลายครั้งว่า แอบคบซ้อนกับชายอื่น แต่พอถามก็ปฏิเสธทุกครั้ง ก่อนเกิดเหตุฝ่ายหญิงเป็นคนนัดออกมาเจอกันย่านราชพฤกษ์เพื่อกินข้าวและเคลียร์ปัญหา พร้อมขอให้ซื้อโน๊ตบุ๊กให้ด้วย ตนจึงขับรถมารับ เบื้องต้นเจ้าหน้าที่ ตั้งข้อหาฆ่าผู้อื่นโดยเจตนา มีอาวุธปืนและเครื่องกระสุนปืนไว้ในความครองครองโดยไม่ได้รับอนุญาตและพาอวุธปืนไปในเมือง หมู่บ้านในทางสาธารณะโดยไม่มีเหตุอันควร ส่งดำเนินคดีตามกฎหมาย ส่วนผู้เสียชีวิตอยู่ระหว่างการติดต่อครอบครัวและญาติ
