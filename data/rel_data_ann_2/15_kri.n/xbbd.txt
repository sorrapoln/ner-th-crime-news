(7 ส.ค.64) กลางดึกที่ผ่านมา ตำรวจสน.บางพลัด รับแจ้งเหตุชายหญิงถูกทำร้ายจนเสียชีวิตภายในบ้านพักลักษณะเป็นตึกแถว สูง 2 ชั้น ริมถนนจรัญสนิทวงศ์ ใกล้แยกบางพลัด แขวงและเขตบางพลัด จึงรุดไปตรวจสอบที่เกิดเหตุพร้อมแพทย์นิติเวชวชิรพยาบาล ที่เกิดเหตุเป็นร้านให้เช่าพระเครื่อง พบศพ นายภาณุพล อายุ 34 ปี เสียชีวิตในลักษณะนอนคว่ำหน้าอยู่บนที่นอนชั้นล่าง และมีบาดแผลฉกรรจ์บริเวณใบหน้า ใกล้กันพบปืนพกสั้นขนาด 11 มม. และกระสุนตกอยู่ โดยมี นายทรัพย์สิน อายุ 37 ปี ซึ่งเป็นผู้ก่อเหตุ รอมอบตัวกับตำรวจ ส่วนผู้บาดเจ็บอีก 1 คน คือ แฟนสาวของผู้ก่อเหตุ ได้วิ่งหลบหนีออกมาอยู่นอกบ้าน มีบาดแผลศีรษะแตก เจ้าหน้าที่นำตัวส่งรักษาที่วชิรพยาบาลแล้ว
