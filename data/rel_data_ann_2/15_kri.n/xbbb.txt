เมื่อวันที่ 2 ก.ค. 64 เวลาประมาณ 12.00 น. พ.ต.อ.จารุวัฒน์ สุริยาทิพย์ ผกก.สภ.บ้านเดื่อ อำเภอเกษตรสมบูรณ์ จังหวัดชัยภูมิ รับแจ้งจากทาง สภ.อำเภอเกษตรสมบูรณ์ ว่ามีเหตุยิงกันตาย 4 ศพ ในท้องที่ สภ.อำเภอเกษตรสมบูรณ์ ก่อนผู้ก่อเหตุหลบหนีมาที่สำนักสงฆ์ปฏิบัติธรรมหลวงปู่สำเร็จรุน บ้านจมื่น ตำบลบ้านเดื่อ อำเภอเกษตรสมบูรณ์ จังหวัดชัยภูมิ เจ้าหน้าที่จึงรุดมาตรวจที่สำนักสงฆ์ปฏิบัติธรรมดังกล่าวพบผู้ก่อเหตุยิงตัวเองเสียชีวิตแล้ว โดยก่อนหน้า เกิดเหตุยิงกันตาย ที่บ้านจมื่น ม.1 ต.บ้านยาง อ.เกษตรสมบูรณ์ จ.ชัยภูมิ หน้าวัดบ้านจมื่น เบื้องต้นผู้ก่อเหตุคือ นายสายชล พาลีเปรี่ยม อายุ 36 ปี ราษฎรบ้านโนนมะเยา ม.9 ต.สระโพนทอง มีผู้เสียชีวิต 4 ศพ คือ นางวันเพ็ญ เขียนเขว้า อายุ 50 ปี เจ้าบ้าน นายสมศักดิ์ เขียนเขว้า อายุ 50 ปี นางสุนิสา เขียนเขว้า อายุ 30ปี (ลูกสาว) นายอดุล วรรณจงคำ อายุ 30 ปี (ลูกเขย) ถูกยิงด้วยปืนพกสั้นขนาด 9 มม. ในเวลาต่อมา ผู้ก่อเหตุนายสายชล พาลีเปรี่ยม ได้ใช้ปืนกระบอกเดียวกันยิงตัวตายวัดบ้านจมื่น ต.บ้านเดื่อ
