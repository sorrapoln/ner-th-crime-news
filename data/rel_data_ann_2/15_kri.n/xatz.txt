เมื่อเวลา 11.00 น.วันที่ 23 ม.ค. 65 ร.ต.อ.นิพนธ์ บุตรสง่า ร้อยเวรสอบสวนสภ.คลองห้า ได้รับแจ้งเหตุคนร้ายขับรถจักรยานยนต์และใช้อาวุธปืนยิงนายธีรพงศ์พันธุ์ ฉิมคราม อายุ 56 ปี อดีตผู้สมัครนายกอบต.คลองหก ได้รับบาดเจ็บสาหัสภายในบ้านเลขที่ 10 ม.13 ต.คลองหก อ.คลองหลวง จ.ปทุมธานี จึงไปที่เกิดเหตุพร้อมด้วยเจ้าหน้าที่ตำรวจพิสูจน์หลักฐาน 1 และ รถกู้ชีพอบต.คลองหก ที่เกิดเหตุทางญาติๆได้นำผู้ได้รับบาดเจ็บส่งโรงพยาบาลไปก่อนแล้วพบเพียงประตูบ้านถูกยิงจนเป็นรูพรุนนับได้9รูและปลอกกระสุนปืนตกอยู่ข้างทางจำนวน9ปลอก เจ้าหน้าที่ตำรวจจึงเก็บไว้เป็นหลักฐาน จากการสอบถามนางสาวสิริขวัญ ฉิมคราม อายุ 22 ปี ลูกสาวผู้ได้รับบาดเจ็บบอกว่าเมื่อช่วงเช้า 7 โมงกว่าซึ่งตอนแรกพ่อหากระเป๋าตังค์ไม่เจอ และพ่อก็นั่งเคลียเอกสารอยู่ที่หน้าบ้าน ซึ่งตนได้ยินเสียงดังขึ้นสองนัดนึกว่าอะไรมันระเบิด และมีรถมอไซค์มาจอดซึ่งตนเองก็เดินออกมาดูซึ่งก็ยังเดินไม่ถึงพ่อก็ได้ยินเสียงรัว ตนจึงวิ่งออกมาและด่าคนร้ายไปว่ามึงทำอะไรเนี่ย และก็วิ่งตามมันไปจากนั้นก็มีรถผ่านมาตนจึงโบกและบอกว่าพี่ตามให้หน่อยมันยิงพ่อหนู และพี่เขาก็ขี่ตามไปซึ่งพ่อได้รับบาดเจ็บบาดมีกระสุนฝังในหลายแห่ง ซึ่งลักษณะคนร้ายขับรถจักรยานยนต์ยี่ห้อฮอนด้าเวฟสีดำ-แดง ไม่ติดแผ่นป้ายทะเบียน คนร้ายมา 1 คนสวมหมวดกันน็อคเสื้อแจ๊คเก็ตสีชมพู กางเกงขายาว รองเท้าแตะ คนร้ายมาทางคลองระพีพัฒน์และขับเลยหน้าบ้านไปจากนั้นก็วนรถกลับมาและก็มายิงพ่อเลย จากนั้นก็ขับรถหลบหนีไป และพ่อก็เล่นการเมืองและเคยลงสมัครนายกอบต.คลองหกแต่ก็ไม่ได้รับเลือก และขณะนี้รอหมอผ่าตัดอยู่
