เมื่อวันที่ 6 พ.ค.2564) นายเจสัน แมทธิว บัลเซอร์ ชาวอเมริกัน อายุ 32 ปี ถูกตำรวจควบคุมตัวไปสอบปากคำเพิ่มเติม หลังก่อเหตุฆาตกรรม น.ส.พิชชาพร คิดชอบ หรือ ส้มโอ อายุ 32 ปี ภรรยาชาวไทย ซึ่งกำลังตั้งครรภ์ได้ 3 เดือน แล้วหลบหนีไปซ่อนตัวในในบ้านเช่าไม่มีเลขที่ ต.หางดง อ.หางดง จ.เชียงใหม่ คดีนี้แม่ของ น.ส.พิชชาพร เข้าแจ้งความว่า น.ส.พิชชาพร หายตัวไปตั้งแต่วันที่ 2 พ.ค.ที่ผ่านมา เมื่อตรวจสอบในห้องพัก พบฟูกนอน ผ้าปูที่นอนเปื้อนเลือด รวมทั้งเครื่องฟอกอากาศที่มีคราบเลือดติดอยู่ ภายหลังตำรวจภูธรเมืองน่าน และตำรวจภูธรตำบลเรือง ตำรวจพิสูจน์หลักฐานตำรวจภูธรจังหวัดน่านกว่า 50 นาย พร้อมเจ้าหน้าที่มูลนิธิเพื่อผู้ยากไร้และศพไร้ญาติ จ.น่าน ออกค้นหา น.ส.พิชชาพร ก่อนพบในสภาพที่ร่างถูกยัดใส่ถังขยะพลาสติกสีเขียวใช้เทปสีน้ำเงินปิดฝาถังไว้บริเวณป่าละเมาะข้างทางถนน ต.ดู่ใต้ อ.เมืองน่าน จึงช่วยกันนำร่างขึ้นมา ทั้งนี้ จากการตรวจสอบสภาพศพ พบร่างถูกของมีคมแทงที่กลางอก 2 แผล ศีรษะและใบหน้ามีรอยยุบ เบื้องต้น นายเจสัน รับสารภาพว่า ได้ลงมือฆ่าภรรยาชาวไทยหลังมีปากเสียงกัน ด้วยความโมโหจึงใช้มีดแทงที่หน้าอกภรรยา 2 ครั้งแล้วนำศพไปฝังไว้ในป่า
