เมื่อเวลา 14.50 น. วันนี้ 21ม.ค.65 ผู้สื่อข่าวประจำ จ.ปราจีนบุรีรายงานความคืบหน้าจากกรณีนายชวลิต พวงไธสงค์ อายุ 47 ปี ทะเลาะวิวาทกับนายสายัณห์ ศรีสะอาดพันธ์วง ที่ในสระน้ำแล้วใช้อาวุธมีดพกปลายแหลมขนแทงนายสายัณห์ ศรีสอาดพันธ์วงษ์ อายุ 63 ปี อดีตสมาชิกสภาองค์การบริหารส่วนตำบล (ส.อบต.) 3สมัยซ้อน เลขที่ 47 หมู่ 20 ต.วังท่าช้าง อ.กบินทร์บุรี จ.ปราจีนบุรี ถูกแทงด้วยอาวุธมีดปลายแหลมบริเวณศีรษะและลำตัวหลายแห่งนอนเสียชีวิต ซึ่งผู้ตายเป็นพี่เขยของผู้ก่อเหตุ พบศพอยู่ริมสระน้ำข้างเล้าหมูของผู้ตาย เหตุเกิดเมื่อเช้าวานนี้ (20ม.ค.) สถานที่เกิดเหตุในหมู่บ้านอุดมสุข หมู่ 20 ต.วังท่าช้าง อ.กบินทร์บุรี จ.ปราจีนบุรี คาดปมสาเหตุมาจากปมขัดแย้งเรื่องปมมรดกการแบ่งที่ดิน และ ความขัดแย้งในครอบครัว หลังเกิดเหตุหลบหนีไป ตามรายละเอียดที่เสนอข่าวไปก่อนหน้านี้แล้ว นั้น ล่าสุดวันนี้ (21ม.ค.) ผู้สื่อข่าวรายงานว่า ชุดสืบสวน สภ.วังตะเคียน อ.กบินทร์บุรี จ.ปราจีนบุรี สามารถติดตามจับกุมและควบคุมตัวผู้ก่อเหตุได้ที่ในบ้านพักในช่วงเย็นวานนี้ช่วงหัวค่ำ (20ม.ค.) หลังก่อเหตุแล้วหลบหนีในป่าใกล้ๆที่เกิดเหตุ และถูก ตร.ติดตามจับกุมได้ขณะกลับมาอาบน้ำในบ้านพักตนเอง ลดความกังวลใจให้กับทางญาติผู้เสียชีวิตอย่างมาก ที่หากจับกุมผู้ก่อเหตุไม่ได้อาจจะย้อนมาทำร้ายญาติผู้เสียชีวิตที่เห็นเหตุการณ์อีกครั้งหนึ่งได้ พบทางตำรวจพิสูจน์หลักฐานมาตรวจดีเอ็นเอผู้ต้องหาถึงในห้องขัง
