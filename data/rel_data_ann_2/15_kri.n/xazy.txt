จากกรณี "ผัว-เมีย" หัวร้อน คือ นายบัญชา (สงวนนามสกุล) อายุ 64 อดีตข้าราชการรถไฟ ใช้อาวุธปืนที่ภรรยาหยิบให้ยิง นายวัลลภ (นามสมมุติ) เพื่อนบ้านที่อยู่ติดกัน จำนวน 2 นัด ขณะเดียวกัน นายวัลลภ จึงใช้อาวุธปืนยิงตอบโต้ จำนวน 1 นัด โดยกระสุนถูกนายบัญชา จนล้มลงและได้รับบาดเจ็บ เหตุเกิดภายใน ซ.เพิ่มสิน 34 แขวงคลองถนน เขตสายไหม เมื่อวันที่ 21 มิถุนายน ที่ผ่านมา ตามที่ได้เสนอข่าวไปแล้วนั้น เกี่ยวกับเรื่องนี้ (23มิ.ย.) พ.ต.อ.อำนาจ กาหลง ผกก.สน.สายไหม เปิดเผยว่า หลังเกิดเหตุ เจ้าหน้าที่ตำรวจ ได้ควบคุมตัว นายวัลลภ ซึ่งยืนรอมอบตัวอยู่ในที่เกิดเหตุ พร้อมกับนำตัวมาสอบปากคำ ส่วนนายบัญชา อดีตข้าราชการรถไฟ ได้ถูกนำตัวไปรักษาอาการบาดเจ็บที่โรงพยาบาล ซึ่งขณะนี้ยังคงพักรักษาตัวอยู่
