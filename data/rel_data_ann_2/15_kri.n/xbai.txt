กรณีที่มีผู้พบศพนางสาว LEI TIAN อายุ 28 ปี นักท่องเที่ยวชาวจีน บริเวณแอ่งน้ำชั้น 1 น้ำตกโตนงาช้าง อ.หาดใหญ่ จ.สงขลา เมื่อสัปดาห์ก่อน วันนี้ (24 ก.ย.2561) พล.ต.ต.สุรเชษฐ์ หักพาล รองผู้บัญชาการตำรวจท่องเที่ยว สั่งตั้งทีมสืบสวนขึ้นมาคลี่คลายคดี เนื่องจากพบปมต้องสงสัยที่บ่งชี้ว่า อาจเป็นการฆาตรกรรมอำพรางอาจไม่ใช่อุบัติเหตุจมน้ำเสียชีวิต เนื่องจากพบว่ากระเป๋าเครื่องใช้ส่วนตัวที่ถูกนำมาทิ้งในถังขยะ และโทรศัพท์มือถือที่ถูกทิ้งในน้ำแต่ถูกถอดซิมการ์ดออก รวมทั้งพาสปอร์ตที่ถูกฉีกทิ้ง ขณะที่วันนี้ ตำรวจท่องเที่ยว เชิญตัวเพื่อนชายชาวจีนซึ่งตกเป็นผู้ต้องสงสัยมาสอบสวน แต่เจ้าตัวยังคงให้การปฏิเสธ ไม่รู้จักกับผู้เสียชีวิต พร้อมยึดรถยนต์เก๋งทะเบียนประเทศมาเลเซีย ที่ขับไปเที่ยวน้ำตกในวันเกิดเหตุ มาตรวจสอบ จากการสอบสวนพบว่า ทั้ง 2 คน เป็นเพื่อนร่วมงานที่ประเทศมาเลเซีย โดยวันที่ 19 ก.ย.ที่ผ่านมา ทั้งคู่ไปเที่ยวที่น้ำตกโตนงาช้าง กระทั่งมีผู้พบร่าง น.ส. LEI TIAN เสียชีวิต เมื่อวันที่ 20 ก.ย. จากนั้นเพื่อนชายได้เดินทางไปยังจังหวัดกระบี่ ก่อนตำรวจจะเชิญตัวมาสอบสวน แต่ยังคงให้การปฏิเสธ โดยบอกว่าไม่รู้จักผู้เสียชีวิต และจากการตรวจสอบโทรศัพท์มือถือพบว่า ถูกล้างข้อมูลไปหมดแล้ว ตำรวจเปิดเผยว่า ขณะนี้ ยู่ระหว่างผลตรวจชันสูตรศพว่า เกิดจากอุบัติเหตุหรือถูกฆาตกรรม รวมทั้งจะทำการกู้ข้อมูลในโทรศัพท์มือถือของทั้ง 2 คน โดยวันนี้ สำนักงานตำรวจแห่งชาติ ส่งหัวหน้าชุดศูนย์ปราบปรามอาชญากรรมทางเทคโนโลยีสารสน เทศ สำนักงานตำรวจแห่งชาติ ลงพื้นที่หาความจริงหลังการประชุม 2 ชั่วโมง พ.ต.ท. เขมรินทร์ พิสมัย หัวหน้าชุดศูนย์ปราบปรามอาชญากรรมทางเทคโนโลยีสารสนเทศ สำนักงานตำรวจแห่งชาติ เปิดเผยว่า ขณะนี้ยังไม่สามารถชี้ชัดถึงสาเหตุของการเสียชีวิตได้ และยังอยู่ในขั้นตอนการรวบรวมพยานหลักฐาน เพื่อให้ความจริงกระจ่างว่าเป็นอุบัติเหตุ ฆาตรกรรม หรือฆ่าตัวตาย
