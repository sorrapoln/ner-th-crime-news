การตายของ ช่อลัดดา ทาระวัน จากการถูกน้ำกรดสาดใส่หน้า และไม่ได้รับการรักษาจาก รพ.พระราม 2 ได้บทสรุปแล้วว่า รพ.พระราม 2 มีความผิด 3 กระทง ตามผลการสอบสวนของ คณะกรรมการตรวจสอบข้อเท็จจริง ที่แต่งตั้งโดยกรมสนับสนุนบริการสุขภาพ หรือ สบส. 1.ผู้ดำเนินการสถานพยาบาลปล่อยปละละเลยให้บุคคลอื่นที่มิใช้แพทย์ดำเนินการแทน ไม่ควบคุมดูแลให้แพทย์ปฏิบัติหน้าที่ตามกฎหมาย 2.ไม่มีการจัดทำหนังสือส่งตัวผู้ป่วย, ส่งต่ออย่างไม่เหมาะสมกับสภาพร่างกายของผู้ป่วย 3.ไม่ควบคุมและดูแลให้มีการช่วยเหลือเยียวยาแก่ผู้ป่วยจนพ้นจากขีดอันตรายตามมาตรฐานวิชาชีพ ทั้งหมดมีโทษจำคุกกระทงละ 2 ปี ปรับ 4 หมื่นบาท หรือทั้งจำ ทั้งปรับ ย้อนไปดูเหตุการณ์ที่นำมาสู่บทสรุปความผิด กลางดึงของคืนวันที่ 9 พ.ค.61 น้องเตเต้ นำ ช่อลัดดา มารดาที่ร่างและใบหน้าพุพอง จากการถูกสามีสาดน้ำกรดใส่เพราะความหึงหวง ขึ้นรถแท็กซี่ไปหาหมอที่ รพ.บางมด ที่มีประกันสังคมอยู่ แต่โชเฟอร์แท็กซี่ ดูแล้วอาการหนัก จึงแนะนำให้เข้า รพ.พระราม 2 ที่อยู่ใกล้ก่อน
