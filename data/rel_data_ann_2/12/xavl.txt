เมื่อเวลา 21.30 น.วันที่ 5 พฤศจิกายน พ.ย.ร.ต.ท.หญิง จิรัชญา ยอดคำ รอง สว.(นบ) สน.ราษฎร์บูรณะ รับแจ้งมีผู้เสียชีวิตผูกคอตายในเต๊นท์จุดคัดกรอง รพ.สนามเอราวัณ 3 ถนนพุทธบูชา แขวงบางมด เขตทุ่งครุ กทม.จึงรีบประสานแพทย์นิติเวช รพ.ศิริราช และอาสาสมัครมูลนิธิร่วมกตัญญู รุดไปตรวจสอบ ที่เกิดเหตุเป็นเต๊นท์ผ้าใบ ซึ่งใช้เป็นโซนคัดกรอง รับ-ส่ง ผู้ป่วย โควิด-19 พบศพ นายพูลทรัพย์ สงวนนามสกุล อายุ 44 ปี เจ้าหน้าที่ รปภ.ของบริษัทเอกชน ซึ่งได้รับว่าจ้างให้มาดูแลสถานที่ดังกล่าว ใช้ผ้าม่านสีฟ้า ผูกคอตัวเองกับคานเหล็กของเต๊นท์ แต่งกายชุดครึ่งท่อน สวมเสื้อยืดแขนสั้นสีขาว นุ่งกางเกงขายาวสีดำ ใส่รองเท้าหนังสีดำ ห้อยต่องแต่งอย่างน่าเวทนา สันนิษฐานว่า เสียชีวิตมาแล้วไม่เกิน 3 ชั่วโมง
