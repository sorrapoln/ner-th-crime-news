(19 ส.ค.64) เมื่อเวลา 20.30 น. ร.ต.อ.ธนาวุฒิ ดวงจินดา รองสารวัตรสอบสวน สภ.สำโรงเหนือ สมุทรปราการ ได้รับแจ้งมีเหตุชายถูกยิงได้รับบาดเจ็บสาหัส ที่บริเวณลานหน้าสำนักงานเทศบาลด่านสำโรง ต.สำโรงเหนือ อ.เมือง จ.สมุทรปราการ หลังรับแจ้งจึงพร้อมด้วยเจ้าหน้าที่ชุดสืบสวนและมูลนิธิร่วมกตัญญูเดินทางเข้าตรวจสอบ ในที่เกิดเหตุพบเพียงกองเลือดส่วนผู้บาดเจ็บพนักงานของเทศบาลดังกล่าวได้ช่วยกันนำส่งรักษาที่โรงพยาบาลสำโรงการแพทย์ไปก่อนแล้ว ทราบชื่อนายวรบูรณ์ บุญยก หัวหน้าฝ่ายปกครอง ทำหน้าที่หน้างานป้องกันและบรรเทาสาธารณภัยและหัวหน้าเทศกิจเทศบาลที่เกิดเหตุ ถูกยิงบริเวณ แขน 3 นัด ชายโครง 1 นัด และ ต้นขา 2 รวม 6 นัด ในที่เกิดเหตุได้พบอาวุธปืนขนาด 11 มม. ตกอยู่ 1 กระบอก และ ปลอกกระสุนปืนขนาดเดียวกันตกอยู่จำนวน 5 ปลอกและ พร้อมซองปืนสีดำ ส่วนผู้ก่อเหตุชื่อ นายธชายุธ หรือ หวาย เจ้าหน้าที่เทศกิจลูกน้องผู้บาดเจ็บ หลังก่อเหตุได้หลบหนีไป
