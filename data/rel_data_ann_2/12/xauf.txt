วันที่ 17 ก.พ. ตำรวจ สภ.ธาตุพนม จ.นครพนม รับแจ้งเหตุพระใช้อาวุธมีดแทงพระอีกรูปเสียชีวิต ภายในงานนมัสการองค์พระธาตุพนม ที่เกิดเหตุอยู่บริเวณศาลาใกล้เมรุหลังวัดพระธาตุพนม พบร่างของพระทองพูน เรืองศักดิ์ วัย 57 ปี ได้รับบาดเจ็บสาหัส มีบาดแผลบริเวณหน้าท้อง สีข้าง ขาซ้ายและต้นขาขวา เป็นแผลฉกรรจ์ลึก 12 แผล ต่อมาเสียชีวิตที่ รพ.สมเด็จพระยุพราชธาตุพนม ผู้ก่อเหตุคือ พระสถิต อินธิราช วัย 30 ปี ใช้มีดปลายแหลมยาว 8-10 นิ้ว จ้วงแทงพระสถิตย์ ถือมีดแกว่งไปมาที่มือซ้ายนาน 20 นาที เจ้าหน้าที่ได้เข้าเกลี้ยกล่อม ท่ามกลางสายตาประชาชนที่มาเที่ยวในงานนมัสการองค์พระธาตุพนม ก่อนจะบุกชารจ์จับกุมตัวพระสถิตไปสอบสวนที่โรงพักได้สำเร็จ
