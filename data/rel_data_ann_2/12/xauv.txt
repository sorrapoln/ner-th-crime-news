วันที่ 28 ก.ย. 62 ผู้สื่อข่าวรายงานว่า จากกรณีที่มี คนร้ายใช้อาวุธมีดกระหน่ำฟัน นายเสริม นันทะวงศ์ อายุ 74 ปี เจ้าของร้านลาบจนเสียชีวิตคาร้านอาหาร ตั้งอยู่ริมถนนเลี่ยงเมือง หมู่ 10 ต.ป่าเลา อ.เมือง จ.เพชรบูรณ์ จากนั้นก็นำเอาทรัพย์สินของผู้ตายติดไปด้วย เหตุเกิดเมื่อวันที่ 13 ก.ย.2562 ที่ผ่านมานั้น โดยหลังเกิดเหตุ ตำรวจ สภ.เมืองเพชรบูรณ์ ได้สืบทราบว่าผู้ก่อเหตุในครั้งนี้คือชายอายุ 16 ปี และ อายุ 17 ปี ชาว จ.เพชรบูรณ์ จึงได้ขอหมายจับจากศาลจังหวัดเพชรบูรณ์ จากนั้นได้ติดตามทำการจับกุมผู้ต้องหาทั้งสองคน ในวันนี้ (28 ก.ย.62) ที่บ้านแฟนของชายอายุ 17 ปี ที่ อ.หล่มสัก จ.เพชรบูรณ์ และนำตัวมาสอบสวนที่ สภ.เมืองเพชรบูรณ์
