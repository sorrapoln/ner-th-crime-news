เมื่อ 28 ต.ค. 64 เวลา 0730 กองบังคับการควบคุมทหารพรานศูนย์ปฏิบัติการกองทัพภาคที่ 3 กองกำลังผาเมือง นำโดย ร.ท. เทพฤทธิ์ สมัครเขตวิทย์ หัวหน้าชุดกองร้อยทหารพรานที่ 3201 กองบังคับการควบคุมทหารพรานศูนย์ปฏิบัติการกองทัพภาคที่ 3 ( ร้อย.ทพ.3201 บก.ควบคุม ทพ.ศปก.ทภ.3 ) นำกำลังชุดปฏิบัติการออกลาดตระเวนตามพื้นที่รับผิดชอบ เพื่อสกัดกั้นการลักลอบค้ายาเสพติด การลักลอบเข้าเมืองโดยผิดกฎหมาย บริเวณช่องทางบ่อขยะ บ.ปะสี ม.1 ต.มะลิกา อ.แม่อาย จังหวัดเชียงใหม่ ขณะเดินลาดตระเวน ได้ตรวจพบผู้ต้องสงสัย ขับขี่รถจักรยานยนต์เข้ามารับสิ่งของ บริเวณทางหลวงหมายเลข 1314 เจ้าหน้าที่จึงได้ส่งสัญญาณให้หยุดเพื่อขอตรวจค้น แต่บุคคลดังกล่าว ได้ทิ้งเป้และ ขับขี่รถจักรยานยนต์หลบหนีไปได้ จากการตรวจสอบ พบของกลางยาเสพติดให้โทษประเภทที่ 1 (ยาบ้า) จำนวน 10 มัดๆ ละ 2,000 เม็ด รวม 20,000 เม็ด และ ยาเสพติดให้โทษประเภทที่ 1 (เฮโรอีน) 1 ขวดสปอนเซอร์ น้ำหนัก 3.5 กรัม หน่วยจะได้ติดตามเเละขยายผลในพื้นที่ต่อไป ทั้งนี้ด้านชายแดน อ.แม่อาย จังหวัดเชียงใหม่ยังคงพบการลักลอบค้ายาเสพติด สิ่งผิดกฎหมายอย่างต่อเนื่อง แต่ปริมาณไม่มาก กองบังคับการควบคุมทหารพรานศูนย์ปฏิบัติการกองทัพภาคที่ 3 กองกำลังผาเมืองยังคงนำกำลังออกลาดตระเวนเฝ้าตรวจ ตามจุดเสี่ยงที่คาดว่ากลุ่มขบวนการจะนำยาเสพติดเข้ามาจากชายแดน เพื่อเข้ามาพื้นที่ตอนใน
