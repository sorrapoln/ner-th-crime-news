เมื่อเวลา 22.00 น. วันที่ 23 ม.ค. 2565 ร.ต.อ.หญิง สุชิรายะโก๊ะ พนักงานสอบสวน สภ.เบตง ได้รับแจ้งเหตุรถจักรยานยนต์ประสานงากันมีผู้เสียชีวิตและได้รับบาดเจ็บ เหตุเกิดกลางสามแยกวัดกวนอิมในเขตเทศบาลเมืองเบตง อ.เบตง จ.ยะลา จึงรุดไปตรวจสอบพร้อมแพทย์เวรและกู้ภัยสว่างเบตงธรรมสถาน ที่เกิดเหตุเป็นสามแยกรถสวนกันไปมา เป็นถนน 2 ช่องทางเดินรถ ไม่มีเกาะกลาง เจ้าหน้าที่พบนายสมศักดิ์ เรืองชูแก้ว อายุ 42 ปี นอนหมดสติจมกองเลือด จนท.กู้ภัยเรียกปลุกไม่ตื่นตรวจดูไม่มีชีพจร จนท.กู้ภัยสว่างเบตงธรรมสถาน จึงได้ทำการ CPR. ส่วนผู้บาดเจ็บรายที่ 2 ชื่อนายมะดารี เจ๊ะมามะ แขนขวาผิดรูป มีแผลถลอกตามร่างกาย จนท.เร่งนำส่ง รพ.เบตง และในเวลาต่อมาผู้บาดเจ็บรายแรกคือ นายสมศักดิ์ เรืองชูแก้ว ได้เสียชีวิตในเวลาต่อมา ส่วนรถคู่กรณีซึ่งแล่นสวนทางกันมาเป็นรถจักรยานยนต์ยี่ห้อฮอนด้า เวฟ100 สีดำ ทะเบียน กรย 205 เบตง ส่งผลให้ นายสมศักดิ์ เรืองชูแก้ว ผู้ขับขี่ เสียชีวิต ส่วนรถคู่กรณีซึ่งแล่นสวนทางกันมาเป็นรถจักรยานยนต์ยี่ห้อฮอนด้า รุ่นสกู๊ปปี้ไอ สีเงินดำ ทะเบียน 1 กก 3154 เบตง ส่งผลให้ นายมะดารี เจ๊ะมามะ ได้รับบาดเจ็บสาหัส จนท. ต้องเร่งนำตัวส่งรักษาที่ รพ.เบตง อย่างเร่งด่วน
