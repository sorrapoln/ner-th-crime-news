ผู้สื่อข่าวรายงานว่า วานนี้ (20 ก.ย.) เมื่อเวลา 10.00 น. ที่ศาลากลางจังหวัดพิษณุโลก นายพายัพ (ขอสงวนนามสกุล) อายุ 56 ปี พร้อมด้วย นางชฑรัช ผอ.โรงเรียนแห่งหนึ่ง ได้พา ด.ญ.ส้ม (นามสมมติ) อายุ 9 ปี เข้าร้องทุกข์ขอความช่วยเหลือกับศูนย์ดำรงธรรมจังหวัดพิษณุโลก กรณีถูกเพื่อนบ้านในหมู่บ้านเดียวกันกระทำชำเราหลานสาวซึ่งเป็นเด็กพิเศษถึง 2 ครั้ง เหตุการณ์เกิดขึ้นช่วงปี 2363 ที่ผ่านมา นางชฑรัช ผอ.โรงเรียน เปิดเผยว่า ด.ญ.ส้ม เป็นเด็กพิเศษกำลังศึกษาอยู่ในระดับประถมศึกษาชั้นปีที่ 4 มีพัฒนาการช้ากว่าเพื่อนๆ รุ่นราวคราวเดียวกัน และป่วยบ่อย ระยะหลังคุณครูสังเกตเห็นว่ามีอาการซึมไม่ร่าเริง เมื่อครูสอบถามเด็กก็บอกว่าปวดท้องและเจ็บแสบอวัยวะเพศ
