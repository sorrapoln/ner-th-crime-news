7 ส.ค.64 ความคืบหน้าเหตุฆาตกรรมนักท่องเที่ยวสาวชาวสวิตเซอร์แลนด์ อายุ 57 ปี โครงการภูเก็ตแซนด์บ๊อกซ์ ถูกพบเป็นศพสภาพท่อนล่างเปลือยทิ้งในแอ่งน้ำ บริเวณน้ำตกโตนอ่าวยน ต.วิชิต อ.เมือง จังหวัดภูเก็ต หลัง พล.ต.อ.สุวัฒน์ แจ้งยอดสุข ผบ.ตร. ยืนยันว่า สามารถจับกุมผู้ก่อเหตุได้แล้วนั้น ตำรวจภูธรภาค 8 รายงานเพิ่มเติมว่า สำหรับคนร้ายรายนี้เป็นชายไทย อายุ 27 ปี ชาวจังหวัดภูเก็ต ไม่ได้ประกอบอาชีพเป็นหลักแหล่ง และบ้านพักอยู่ไม่ไกลจากที่เกิดเหตุมากนัก จากการสอบปากคำเบื้องต้น ให้การอ้างว่า ขณะขึ้นไปหาของป่าไปเจอกับนักท่องเที่ยวคนดังกล่าวจึงเกิดอารมณ์ทางเพศ และพยายามจะเข้าไปข่มขืนแต่ผู้ตายพยายามต่อสู้ขัดขืน ตนเองจึงบีบคอและจับผู้ตายกดน้ำจนเสียชีวิต และทิ้งศพไว้ที่เกิดเหตุ
