เมื่อวันที่ 13 พฤศจิกายน พล.ต.ต.อนันต์ นานาสมบัติ ผบก.ปคบ. พ.ต.อ.เชษฐ์พันธ์ กิติเจริญศักดิ์ ผกก.1 บก.ปคบ. สั่งการให้ พ.ต.ต.วิชัย ประเสริฐสังข์ สว.กก.1 บก.ปคบ. นำกำลังจับกุมนายอนุสรณ์ สูญราช อายุ 21 ปี พร้อมของกลางยางโอริงจัดฟัน สีต่างๆ 320 เส้นๆ, เครื่องขัดหน้าฟัน 1 เครื่อง, ขนแปรงปัดฟัน 10 อัน, ฟลูออไรด์ 2 หลอด ยางเชนจัดฟัน สีต่างๆ จำนวน 150 เส้นๆ แบร็กเก็ตจัดฟัน จำนวน 14 แผง แผงละ 45 ชิ้น ลวดโลหะ สำหรับจัดฟัน จำนวน ชุดและอุปกรณ์อื่นๆ หลายรายการ โดยจับกุมได้บริเวณลานจอดรถซุปเปอร์มาเก็ต MaxValu หลักสี่ ถนนแจ้งวัฒนะ แขวงอนุสาวรีย์ เขตบางเขน กรุงเทพฯ สืบเนื่องจากชุดสืบสวนพบว่าผู้ต้องหามีพฤติการณ์ลักลอบรับจัดฟันแฟชั่น ผ่านทางเพจเฟซบุ๊ก ชื่อ “Arisa Soonrat” โดยมีการโพสต์เสนอหรือชักชวนบริการจัดฟันแฟชั่นในกลุ่มเฟซบุ๊กต่างๆ จึงได้วางแผนให้เจ้าหน้าที่ตำรวจหญิงพรางตัวเป็นลูกค้าติดต่อเข้ารับบริการ โดยตกลงนัดหมายให้เข้ารับบริการจัดฟันแฟชั่นที่ บริเวณลานจอดรถ ซุปเปอร์มาเก็ตดังกล่าว เมื่อไปถึงผู้ต้องหาได้ใช้รถยนต์ส่วนตัวของตัวเองเป็นสถานที่ดำเนินการดังกล่าว โดยใช้นั่งเบาะด้านข้างคนขับแล้วเอนเบาะให้นอนลงเพื่อทำการจัดฟันให้ เมื่อเจ้าหน้าที่ตำรวจที่พรางตัวเป็นสายลับเข้าไปติดต่อขอจัดฟัน เจ้าหน้าที่ชุดจับกุมที่อยู่บริเวณใกล้เคียงดังกล่าวจึงได้แสดงตัวเข้าตรวจสอบภายในรถยนต์พบมีอุปกรณ์จัดฟันแฟชั่น ทั้งลวด ยางวงที่นำไปคล้องหรือผูกติดไว้ในบริเวณช่องปากหรือบนฟันจำนวนมาก ซึ่งเป็นสินค้าที่ห้ามขายตามคำสั่งคณะกรรมการคุ้มครองผู้บริโภคที่ 1/2561 จึงได้ตรวจยึดอุปกรณ์จัดฟันแฟชั่น และจับกุม
