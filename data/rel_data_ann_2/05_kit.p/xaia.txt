ผู้สื่อข่าวรายงานจากจังหวัดพัทลุงว่า เมื่อเวลา 10.57 น. เจ้าหน้าที่ตำรวจ สภ.เมืองพัทลุง ได้รับแจ้งจากพลเมืองดี มีเหตุยิงกันเสียชีวิตและได้รับบาดเจ็บสาหัส ที่บ้านเลขที่ 59 หมู่ที่ 2 ตำบลท่ามิหรำ อยู่ในซอยตรงเค็กหลักเมือง บ้านควนปรง ตำบลท่ามิหรำ อำเภอเมือง จังหวัดพัทลุง หลังได้รับแจ้ง ร.ต.อ.วัลลภ ยังยืน พนักงานสอบเวร พร้อมเจ้าหน้าที่ตำรวจ สภ.เมืองพัทลุง ชุดสืบสวนสอบสวน และเจ้าหน้าที่ชุดสืบสวนสอบสวน กองบังคับการตำรวจภูธรจังหวัดพัทลุง ตํารวจพิสูจน์หลักฐาน และเจ้าหน้าที่หน่วยกู้ภัยพัทลุง เข้าตรวจสอบที่เกิดเหตุบ้านดังกล่าวซึ่งเป็นบ้านเดี่ยวสร้างยกสูงมีใต้ถุงบ้าน ตรงบริเวณใต้บ้านเจ้าหน้าที่ตำรวจพบศพชาย 1 ราย สวมกางเกงยีนส์สวมสีแดง ยิงด้วยอาวุธปืนเข้าบริเวณหัว หน้าอก และแผ่น รวม 3 – 4 นัด ทราบชื่อคือสิบเอกโชดชัย ปานนุ่ม สังกัด 3 จังหวัดชายแดนภาคใต้ อายุ 34 ปี อยู่บ้านเลขที่ 129 ม.4 ต.เขาชัยสน อ.เขาชัยสน จ.พัทลุง และห่างประมาณ 2 เมตร เจ้าหน้าที่ตำรวจพบศพอีก 1 ราย ยิงด้วยอาวุธปืนเข้าบริเวณหัว และหน้าอก ทราบคือนายสุธรรม หนูนุ่ม และบริเวณใกล้กันเจ้าหน้าที่ตำรวจพบอาวุธปืนขนาด 9 มม.จำนวน 2 กระบอก นอกจากนั้นเจ้าหน้าที่ยังทราบว่ามีผู้ได้รับบาดเจ็บสาหัสอีก 1 คืออดีตดาบตำรวจทวี วรานุษิต ถูกยิงบริเวณใบหน้า ซึ่งถูกนำตัวส่งโรงพยาบาลพัทลุง จากการสอบสวนเบี้องต้นของเจ้าหน้าที่ตำรวจว่า ผู้เสียชีวิตทั้ง 2 ราย พร้อมหญิงสาว 1 คน คือนางสาวชุติมา ทรงเดชะ ซึ่งเป็นลูกของนายสุธรรม หนูนุ่ม ผู้เสียชีวิตดังกล่าว ได้เดินทางมาด้วยรถยนต์ยี่ห้อฮอนด้า หมายเลขทะเบียน กฉ.6383 พัทลุง และรถยนต์ยี่ห้อมิซุมิซิ หมายเลขทะเบียน กจ.8866 พัทลุง ซึ่งของสิบเอกโชดชัย ปานนุ่ม และเป็นมีสักน้าของนางสาวชุติมาฯ มาจอดบริเวณหน้าบ้านดังกล่าวพร้อมบุกเข้าไปพบเจ้าของบ้านที่อยู่บริเวณใต้ถุงของตัวบ้าน เพื่อเข้าไปทวงหนี้ค่าแชร์สร้อยทองคำ จำนวน 7 หมื่นบาท จากบุตรสะใภ้ ร.ต.ต.ทวีฯ เนื่องจากหนี้จำนวนดังกล่าวได้ติดค้างมาเป็นเวลานานจึงมีดอกเบี้ยเกิดขึ้น รวมทั้งต้นทั้งดอกจำนวน 140,000 บาท ทันทีที่ทั้ง 3 คนบุกเข้าไปนางสาวชุติมาฯ มีปากเสียงกับเจ้าหน้าที่ของบ้านและได้เข้าตบหน้าภรรยา ร.ต.ต.ทวีฯ จึงเกิดการต่อสู้กันขึ้นทางด้าน ร.ต.ต.ทวีฯ เห็นท่าไม่ดีจึงเข้าห้ามปรามจนเกิดการชุลมุนขณะเดียวกันสิบเอกโชดชัย ปานนุ่ม ได้ใช้อาวุธปืนยิงใส่ ร.ต.ต.ทวีฯ เข้าที่บริเวณแก้มขวา 1 นัด จนได้รับบาดเจ็บเลือดนองพื้นห้อง จากนั้นนายทวีศักดิ์ วรานุษิต ลูกของ ร.ต.ต. ทวีฯ เมื่อเห็นพ่อถูกยิงจึงเข้าแย่งปืนจากสิบเอกโชดชัยฯ ขณะแย่งปืนนายสุธรรม หนูนุ่ม ได้ใช้อาวุธปืนอาวุธปืนใส่แต่กลับถูกสิบเอกโชดชัยฯ จากนั้นปืนที่แย่งมาได้นายทวีศักดิ์ฯ ใช้อาวุธปืนยิงใส่จนนายสุธรรมฯ จนเสียชีวิตดังกล่าว
