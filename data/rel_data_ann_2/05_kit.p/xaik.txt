จากกรณีที่เพจข่าวสารเมืองปราการ v2 ได้โพสต์ภาพ และข้อความ พร้อมทั้งระบุว่า ญาติใครรีบนำตัวไปรักษา สมาชิกแจ้งเตือนภัยมีชายแปลกหน้า มายืนโชว์ยืนชักอยู่ที่หน้าร้านก๋วยเตี๋ยว ในซอยวัดไตรสมุทรปราการ กล้องวงจรปิดจับภาพชัด ขณะที่หนุ่มรายนี้ควักของลับ ออกมาชักโชว์สาวใน "ระยะเผาขน" ทำให้ลูกค้าพากันกินก๋วยเตี๋ยวไม่ลง "2สาวกรี๊ด" ก่อนที่จะถูกคนในร้านตะโกนไล่ไป โดยโพสต์ดังกล่าว เมื่อมีการแชร์ออกไป ทำให้มีผู้เข้ามาร่วมแสดงความคิดเห็น กันอย่างกว้างขวาง โดยบางคอมเมนท์ ได้ระบุว่า เคยพบชายคนดังกล่าว ยืนช่วยตัวเองด้วยเช่นกัน ล่าสุดเมื่อช่วงเย็นวานนี้ ทีมข่าวได้ลงพื้นที่บริเวณร้านก๋วยเตี๋ยว ที่เกิดเหตุ ซึ่งอยู่ภายในซอยสายธนู 11 ต.บางเมืองใหม่ อ.เมือง จ.สมุทรปราการ โดยพบกับ น.ส.ฝน (นามสมมุติ) อายุ 38 ปี เจ้าของร้านขายก๋วยเตี๋ยวที่เกิดเหตุ ซึ่งได้เล่าถึงเหตุการณ์ที่เกิดขึ้นให้ฟังว่า ขณะที่ตนเองกำลังนอนพักผ่อนอยู่หลังบ้าน โดยปล่อยให้ลูกสาวและหลานสาวนั่งเฝ้าหน้าร้าน สักพักก็ได้ยินเสียงลูกสาว และหลานสาวตะโกนร้องดังลั่น
