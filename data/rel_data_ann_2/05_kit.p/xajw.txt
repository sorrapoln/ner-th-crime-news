ศูนย์วิทยุ สภ.เมืองหนองบัวลำภู จ.หนองบัวลำภู ได้รับแจ้งว่ามีชายไทยเมาคลุ้มคลั่งใช้มีดจะฟัน ทำร้ายผู้คนที่สัญจรผ่านไปมา บริเวณริมถนนวังหมื่น-สร้างเสี่ยน ช่วงหมู่บ้านข่าใหญ่ ต.หัวนา อ.เมือง จ.หนองบัวลำภู หลังได้รับแจ้ง ร.ต.อ.ประยูร บุญรอด ซึ่งได้อยู่ประจำจุดตรวจบริการของ ต.บ้านขาม อ.เมืองหนองบัวลำภู ซึ่งอยู่ใกล้ที่เกิดเหตุ จึงได้เดินทางไปก่อน คนเดียวเพื่อที่จะเข้าทำการระงับเหตุ เมื่อไปถึงบริเวณที่เกิดเหตุ ห่างบ้านชายคนที่คลุ้มคลั่งประมาณ 30 เมตร จึงได้จอดรถ ชายคนดังกล่าวอยู่ในบ้านเห็นรถของเจ้าหน้าที่ตำรวจ ได้ถือมีดวิ่งออกจากบ้านมาฟัน ร.ต.อ.ประยูร ที่เพิ่งไปถึงไม่ทันได้ป้องกันตัว ชาวบ้านที่เห็นเหตุการณ์ได้เข้าช่วยเหลือเจ้าหน้าที่ตำรวจ จากนั้นชายคนก่อเหตุได้วิ่งกลับไปที่บ้านแล้วใช้ ไม้วิ่งมาฟาดรถยนต์สายตรวจได้รับความเสียหาย แล้วขี่รถจักรยานยนต์หลบหนีไป ทางพลเมืองดี ได้นำตัว ร.ต.อ.ประยู ส่งโรงพยาบาลหนองบัวลำภู แพทย์ได้ทำการเย็บบาดแผลที่บริเวณศีรษะให้และอาการพ้นขีดอันตรายแล้ว หลังจากหลังรับแจ้งจึงได้รายงานให้ พ.ต.อ.ประทีป ปัญโญวัฒน์ ผกก.สภ.เมืองหนองบัวลำภู ทราบพร้อมได้นำกำลังเจ้าหน้าที่ตำรวจชุดสายตรวจชุดปฏิบัติการที่ 2 ร่วม ตรวจที่เกิดเหตุ
