ผู้สื่อข่าวรายงานว่า วันนี้ (1 ก.ย.) เมื่อเวลา 15.00 น. เจ้าหน้าที่ตำรวจ สภ.เมืองสมุทรปราการ ได้รับแจ้งพบศพทารกถูกทิ้งบนหลังคาด้านหลังบ้านหลังหนึ่ง ต.บางเมืองใหม่ อ.เมือง จ.สมุทรปราการ ที่เกิดเหตุเป็นบ้านทาวน์เฮาส์ 2 ชั้น ที่บริเวณผนังบ้านด้านหลังชั้น 2 ซึ่งเป็นส่วนของห้องน้ำ มีช่องกระจกหน้าต่างขนาดเล็กพบคราบเลือดติดเป็นทาง ที่บนหลังคาได้พบร่างของทารกเพศหญิงอายุในครรภ์ประมาณ 7-8 เดือน นอนคว่ำหน้าอยู่ในร่องกระเบื้องหลังคา สภาพยังมีสายรกติดอยู่ที่สะดือ ที่ผนังหลังบ้านชั้น 2 มีคราบเลือดติดอยู่ที่ผนังหลังห้องน้ำชั้น 2 มีคราบเลือดติดอยู่เป็นทาง จากการตรวจสอบสภาพศพของทารกคนดังกล่าวไม่พบบาดแผลหรือร่องรอยการถูกทำร้ายแต่อย่างใด จึงได้มอบให้มูลนิธินำส่งชันสูตรที่โรงพยาบาลรามาสมุทรปราการ
