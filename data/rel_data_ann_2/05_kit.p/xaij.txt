ตร.จ่อแจ้งข้อหา ‘ต้อม ยุทธเลิศ’ หลังทำร้ายร่างกาย ‘ไอซ์ รักชนก จากกรณีไอซ์ รักชนก ศรีนอก กลุ่มพลังคลับเฮาส์ โพสต์ข้อความผ่านเฟซบุ๊กเล่าว่าถูกต้อม ยุทธเลิศ สิปปภาค ผู้กำกับชื่อดัง ตบหน้าและถีบท้องหลังนัดเคลียร์ใจถึงปัญหาเรื่องเงินในม็อบ โดยนัดพบที่ท่าเรือแถวคลองสานเมื่อวานนี้ (21 พฤศจิกายน) ล่าสุด วันที่ 22 พฤศจิกายน พ.ต.อ.ต่อศักดิ์ ปานกลิ่นพุฒ ผกก.สน.ปากคลองสาน เปิดเผยว่า เหตุดังกล่าวเกิดขึ้นบนเรือของร้านอาหารริมแม่น้ำเจ้าพระยาแห่งหนึ่ง ซึ่งอยู่ในพื้นที่ สน.ปากคลองสาน โดยหลังเกิดเรื่อง น.ส.รักชนก ศรีนอก ได้มาแจ้งความไว้กับร้อยเวรสอบสวน ซึ่งได้รับแจ้งความไว้ และส่งตัวไปตรวจร่างกายที่ รพ.ตากสิน เพื่อนำผลการตรวจมาประกอบในสำนวนการสอบสวน และจากนี้จะนัด น.ส.รักชนกมาสอบปากคำอีกครั้ง แต่ยังไม่กำหนดเวลา สำหรับนายยุทธเลิศ ตำรวจจะออกหมายเรียกให้มารับทราบข้อกล่าวหาฐานทำร้ายร่างกายผู้อื่น และหากออกไปแล้ว 2 ครั้ง ยังไม่มาพบก็จะออกหมายจับตามตัวมาดำเนินคดี
