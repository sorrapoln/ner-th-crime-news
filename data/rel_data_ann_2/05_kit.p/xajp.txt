เจ้าหน้าที่ตำรวจ สภ.เมียวดี ประเทศเมียนมา ได้รับแจ้งเหตุยิงกัน บริเวณลานตรวจรถยนต์บรรทุกสินค้าในฝั่งเมียนมา เชิงสะพานมิตรภาพไทย-เมียนมา แห่งที่ 2 ฝั่งเมียวดี ตรงข้ามบ้านวังตะเคียนใต้ อ.แม่สอด จ.ตาก จึงนำกำลังไปตรวจสอบที่เกิดเหตุพบผู้ได้รับบาดเจ็บ เป็นคนไทยถูกยิงด้วยอาวุธปืน นอนได้รับบาดเจ็บสาหัสอยู่ จึงแจ้งเจ้าหน้าที่ฝ่ายไทยให้ไปรับตัวผู้ได้รับบาดเจ็บนำส่งโรงพยาบาลแม่สอด ส่วนคนยิงชื่อ นาย อนันต์ คำสนอง อายุ 44 ปี คนขับรถบรรทุกสินค้า ด้วยกัน จากการสอบสวนของเจ้าหน้าที่ทางเมียนมาทราบว่า ก่อนเกิดเหตุ รถยนต์ของ นายอนันต์มาจาก จ.ศรีษะเกศ ส่วนรถคู่กรณี เป็นรถยนต์บรรทุกสินค้าในพื้นที่จังหวัดตาก
