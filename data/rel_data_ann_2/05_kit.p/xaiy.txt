วันนี้ (8 ส.ค.2564) เปิดคำสารภาพนายธีรวัฒน์ ท่อทิพย์ ผู้ต้องหาคดีฆาตกรรม น.ส.นิโคล ซาเว่น ไวครอป์ อายุ 57 ปี รองหัวหน้าพิธีการทูตสหพันธรัฐสาธารณรัฐเยอรมนี ซึ่งใช้หนังสือเดินทางประเทศสวิตเซอร์แลนด์ เมื่อวันที่ 5 ส.ค.2564 ผู้ต้องหา ระบุว่า หลังจากขึ้นไปชั้นบนของน้ำตก ได้ลงมาเห็นผู้ตาย จึงเเอบดูอยู่สักครู่ เเละหวังจะปล้นชิงทรัพย์ เนื่องจากไม่มีงานทำไม่มีรายได้ จึงเข้าไปด้านหลัง เเละใช้มือสองข้างล็อกคอผู้ตาย เเละผู้ตายดิ้นรนต่อสู้ จึงตกลงไปแอ่งน้ำด้วยกัน จนผู้ตายเเน่นิ่ง จากนั้นได้จับผู้ตายคว่ำหน้าเเละใช้ผ้ายางพลาสติกสีเข้มที่อยู่ในบริเวณนั้นมาคลุมศพ เเละใช้ก้อนหินทับเพื่อไม่ให้มีผู้พบเห็น เเละนำกระเป๋าเป้ไปซ่อนไว้หลังต้นไม้ ส่วนรองเท้าผู้ตายได้โยนทิ้งห่างจากศพ เเละได้รื้อค้นกระเป๋าเเละขโมยเงินผู้ตายไป 300 บาท โดยได้นำไปซื้อยาเสพติด เครื่องดื่ม เเละซ่อมโทรศัพท์ พร้อมกล่าวสำนึกผิด เเละเเสดงความเสียใจกับครอบครัว คนไทยที่ทำให้ภาพลักษณ์เสียหาย พร้อมยืนยันไม่ได้มีเจตนา เเต่เป็นอารมณ์ชั่ววูบ
