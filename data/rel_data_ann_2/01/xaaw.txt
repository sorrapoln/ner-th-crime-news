วันนี้ (23 ม.ค.) เมื่อเวลาประมาณ 00.10 น. ร.ต.ท.เอกอมร สีสัน รอง สว.(สอบสวน) สภ.คูคต จังหวัดปทุมธานี ได้รับแจ้งจากพลเมืองดี ว่า มีเหตุคนร้ายใช้อาวุธปืนยิงกัน และมีผู้ถูกยิงเสียชีวิตจำนวน 2 ราย เหตุเกิดที่บริเวณซอย 14 หน้าบ้านเลขที่ 53/73 ภายในหมู่บ้านพฤกษา 92 ตำบลลาดสวาย อำเภอลำลูกกา จังหวัดปทุมธานี ภายหลังรับแจ้ง จึงรุดไปตรวจสอบที่เกิดเหตุ ร่วมกับ พ.ต.อ.มนัสเวท ทองอิ่ม ผกก.สภ.คูคต, พ.ต.ท.ประสิทธิ์ สมบุญจิตร รอง ผกก.หน.งานสอบสวน สภ.คูคต, พ.ต.ท.สัมพันธ์ ทิมเจริญ รอง ผกก.สส., พ.ต.ท.กัณตภณ ธนาธิปปิ่นสกุล รอง ผกก.สส.สภ.คูคต, พ.ต.ต.ภัทระ เหล่ามีผล สว.สส.สภ.คูคต, เจ้าหน้าที่ตำรวจสายตรวจ, เจ้าหน้าที่ชุดสืบสวน สภ.คูคต, เจ้าหน้าที่พิสูจน์หลักฐานเขต 1, เจ้าหน้าที่ชุดสืบสวนภูธรภาค 1 และชุดสืบสวนจังหวัดปทุมธานี พร้อมด้วย แพทย์เวรนิติเวช โรงพยาบาลภูมิพล, เจ้าหน้าที่อาสาสมัครมูลนิธิป่อเต็กตึ๊ง รุดไปตรวจสอบที่เกิดเหตุ ในที่เกิดเหตุ เจ้าหน้าที่พบผู้เสียชีวิตเป็นชายจำนวน 2 ราย และจากการตรวจสอบที่เกิดเหตุ เจ้าหน้าที่ตำรวจ พบปลอกกระสุนปืน ขนาด 380 ตกเกลื่อนพื้นถนนจำนวน 5 ปลอก และหัวกระสุนอีก 1 หัว ทางเจ้าหน้าที่จึงได้กันพื้นที่ในจุดเกิดเหตุ และรอเจ้าหน้าที่ผู้เกี่ยวข้องมาตรวจสอบ รายละเอียดอีกครั้ง ส่วนผู้เสียชีวิตทั้ง 2 ราย ทราบชื่อต่อมาคือ นายวรพงษ์ หรือ มด พินทฺวัฒน์ อายุ 46 ปี อยู่บ้านเลขที่ 35/99 หมู่บ้านพฤกษา 92 นอนหงายจมกองเลือด มีบาดแผลถูกยิงด้วยกระสุนไม่ทราบขนาด เข้ากลางศีรษะ กกหูซ้าย แขวนขวา รวม 3 นัด นอนเสียชีวิต หน้าปากซอย 14 ของหมู่บ้านที่เกิดเหตุ และรายที่ 2 คือ นายธานินทร์ หรือ ตั๋ม ชลิงสุ อายุ 49 ปี เป็นสารวัตรกำนันตำบลบึงยี่โถ อยู่บ้านเลขที่ 35/37 หมู่บ้านพฤกษา 92 หมู่ 9 ซอย 14 ต.ลาดสวาย อ.ลำลูกกา จ.ปทุมธานี มีบาดแผลถูกด้วยกระสุนปืนไม่ทราบขนาด เข้าหน้าอก 2 แผล แขวนซ้าย 1 แผล รวม 3 นัด
