เมื่อเวลา 11.00 น. วันที่ 21 ม.ค.65 ผู้สื่อข่าวได้รับแจ้งจาก นายณัฐวุฒิ (สงวนนามสกุล) อายุ 18 ปี ว่าเมื่อวันที่ 16 ม.ค.65 เวลาประมาณ 01.00 น.ว่า ตัวเองพร้อมกับเพื่อนๆ ชาย 3 คนผู้หญิง 2 คนนั่งเล่นกันอยู่ที่ริมประตูระบายคลอง 5 ต.บึงยี่โถ อ.ธัญบุรี จ.ปทุมธานี ได้มีกลุ่มคนร้ายขับรถจักรยานยนต์ 2 คัน มาประมาณ 5-6 คน มาฝั่งตรงข้ามจากนั้นตนก็ได้ยินเสียงปืนดังขึ้นพร้อมกับเสียงระเบิด จากนั้นผู้หญิงในกลุ่มก็ล้มลงพร้อมกับมีเลือดนองที่พื้น ซึ่งถูกอาวุธปืนยิงเข้าที่ปลายคิ้วฝั่งขวา เจ้าหน้าที่ตำรวจได้เก็บปลอกกระสุนปืนขนาด .380 ได้ 1 ปลอก กลุ่มวัยรุ่นที่ถูกยิง ให้ข้อมูลกับตำรวจว่า เมื่อก่อนหน้านี้ พวกตนเองเคยมีเรื่องกับกลุ่มคู่อริแถวคลองหกมาก่อน ซึ่งกลุ่มคู่อริมาปาระเบิด ใส่ขวดใส่บ้านตนเองบ้างและเมื่อวันที่ 9 ม.ค.65 เพื่อนของตนก็ถูกกลุ่มคู่อริไล่มาและมาใช้มีดฟันบ้านของตน และเมื่อคืนวันที่ 12 ม.ค.65 เวลาประมาณตี 2 บ้านของตนก็ถูกกลุ่มของคนร้ายมายิงใส่บ้านจำนวน 4นัด ซึ่งเป็นบ้านที่อยู่ริมคลองเลขที่ 102 ม.3 ต.บึงยี่โถ อ.ธัญบุรี จ.ปทุมธานี และขณะนี้น้องคนเจ็บยังนอนพักรักษาตัวอยู่ที่โรงพยาบาลกะโหลกศีรษะแตก
