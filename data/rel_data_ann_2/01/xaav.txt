(20 ม.ค.65) ช่วงเช้าที่ผ่านมา มีเหตุรับแจ้งว่ามีตำรวจรถไฟ ยิงตัวตาย เหตุเกิดภายในสถานีตำรวจรถไฟมักกะสัน เบื้องต้นทราบชื่อผู้ตาย คือ ส.ต.อ. ปริวัตร มั่นศักดิ์ อายุ 32 ปี ตำแหน่ง ผบ.หมู่ ประจำสถานีตำรวจรถไฟมักกะสัน ซึ่งอยู่ในระหว่างเข้าเวร รักษาการณ์ ภายในสถานีตำรวจรถไฟมักกะสัน ส่วนสาเหตุการก่อเหตุยังไม่มีการเปิดเผย มีรายงานจากมูลนิธิว่า สภาพศพของส.ต.อ. ปริวัตร พบอยู่ภายในห้องโถงของสถานี สวมใส่เสื้อยืดสีขาว กางเกงบอลขาสั้นสีดำ ไม่ได้สวมเครื่องแบบ ที่ศีรษะพบรอยกระสุน เข้าที่ข้างขมับซ้ายทะลุขมับขวา 1 นัด ยังไม่ทราบขนาดกระสุนปืน แต่เบื้องต้น เจ้าหน้าที่มูลนิธิที่เข้าไปดำเนินการเก็บร่างผู้เสียชีวิตไม่พบอาวุธปืนและปลอกกระสุน เนื่องจากขณะมาถึงพบเจ้าหน้าที่พิสูจน์หลักฐานสำนักงานตำรวจแห่งชาติและแพทย์นิติเวช ดำเนินการตรวจสอบจุดเกิดเหตุเรียบร้อยแล้ว คาดว่าจะมีการเก็บหลักฐานจากจุดเกิดเหตุออกไปเป็นที่เรียบร้อย ก่อนที่ทางมูลนิธิจะเดินทางมาถึง
