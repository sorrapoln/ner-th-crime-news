วันที่ 10 ก.ย.2562 ฝ่ายสืบสวน สน.ทองหล่อ กทม.ร่วมกันจับกุมวัยรุ่นชาย 3 คน อายุ อายุ 21 ปี, อายุ 19 ปี และอายุ 23 พร้อมของกลาง จยย.ยี่ห้อฮอนด้า รุ่นพีซีเอ็กส์ สีแดง ทะเบียน 1 ขก 8948 กรุงเทพมหานคร อาวุธมีดปลอกผลไม้ 1 เล่ม และเสื้อผ้าวันที่ก่อเหตุ ข้อหาร่วมกันปล้นทรัพย์โดยมีอาวุธใช้ยานพาหนะเพื่อหลบหนี จับกุมผู้ต้องหาทั้ง 3 ราย ได้ที่บ้านเลขที่ 36/1 ชั้น 2 ซ.ประชาราษฎร์บำเพ็ญ 5 แขวงห้วยขวาง เขตห้วยขวาง กทม. พ.ต.อ.นิติวัฒน์ ผู้กำกับการ สน.ทองหล่อกล่าวว่า สืบเนื่องจากหญิงผู้เสียหายอายุ 27 ปี อาชีพผู้จัดการร้านอาหารญี่ปุ่น ย่านสีลม ได้เข้าแจ้งความไว้ว่า เมื่อวันที่ 5 ก.ย. เวลาประมาณ 03.30 น. ขณะที่ตนกำลังนั่งคุยโทรศัพท์อยู่ริมถนนหน้าโรงแรมแห่งหนึ่งใน ซ.สุขุมวิท22 แขวงคลองเตย เขตคลองเตย กทม. และกำลังหากุญแจเพื่อเปิดเข้าที่พักได้มีคนร้ายขับขี่ จยย.ซ้อนกันมา 3 คน หนึ่งในคนร้ายได้ลงมาทำร้ายโดยเตะไปที่ใบหน้าแล้วชิงเอาโทรศัพท์ยี่ห้อไอโฟน 8 กับ ออปโป้ ไปจำนวน 2 เครื่อง จากนั้นขับรถหลบหนีไปได้ประมาณ 10 เมตร ผู้ต้องหาเกิดรถล้มแล้วมีดปลอกผลไม้หล่นทันใดนั้นผู้ต้องหาทั้ง 3 ยกรถแล้วรีบขับหลบหนีมุ่งหน้าไปทางถนนพระราม 4 อย่างรวดเร็ว จากนั้นจึงส่งการให้ฝ่ายสืบสวนติดตามคนร้ายจนทราบว่าผู้ค้องหาทั้งหมดพักอยู่ย่านห้วยขวาง จึงนำกำลังเข้าจับกุมได้ในที่สุ
