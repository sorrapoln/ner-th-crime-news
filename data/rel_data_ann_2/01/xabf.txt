เมื่อวันที่ 22 ม.ค. ผู้สื่อข่าวรายงานว่า นายนรินทร์ ได้เสียชีวิตลงแล้ว เมื่อช่วงบ่ายวันที่ 21 ม.ค. ท่ามกลางความเศร้าโศกเสียใจของครอบครัวและญาติพี่น้อง โดยระบุว่า นายนรินทร์ เป็นคนดี​ เป็นจิตอาสา​ ชอบทำบุญ​ และชอบช่วยงานทำกิจกรรมเกี่ยวกับพระพุทธศาสนา วันเกิดเหตุ นายนรินทร์ ทนเห็นพฤติกรรม ของนายนิวัฒน์​ ที่แต่งกายเป็นพระคอยเรี่ยไรเงินคนที่อาศัยอยู่แถวนั้นไม่ไหว จึงเข้าไปตักเตือนและสอบถามว่าเป็นพระจริงหรือพระปลอม ทำให้ นายนิวัฒน์ ไม่พอใจหยิบไขควงในย่ามขึ้นมาแทง แล้วหยิบปังตอขึ้นฟันที่ศีรษะ จนได้รับบาดเจ็บสาหัส และเสียชีวิตดังกล่าว
