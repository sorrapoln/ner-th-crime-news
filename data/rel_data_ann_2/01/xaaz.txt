เมื่อวันที่ 26 พฤศจิกายน 2564 จากเหตุการณ์เพื่อนฆ่าเพื่อน สาเหตุจากการพูดจาแซวแฟนสาวเพื่อนในวงเหล้าจนเรื่องบานปลาย โดยเหตุสลดดังกล่าวเกิดขึ้นเมื่อเจ้าหน้าที่ตำรวจชุดสืบสวนจับกุม “นายสุกิจ สีชอ” อายุ 37 ปี อยู่บ้านเลขที่ 31 หมู่ 14 ต.ท่าแดง อ.หนองไผ่ จ.เพชรบูรณ์ ผู้ต้องหาฆ่า นายพานทอง ป้องสูน อายุ 38 ปี อยู่บ้านเลขที่ 249 หมู่ 3 ต.ท่าแดง อ.หนองไผ่ จ.เพชรบูรณ์ ซึ่งเป็นเพื่อนเสียชีวิต โดยเหตุเกิดที่บ้านเลขที่ 70 หมู่ 4 บ้านท่าเยี่ยม ต.ท่าแดง อ.หนองไผ่ จ.เพชรบูรณ์ เมื่อช่วงเย็นของวันที่ 25 พฤศจิกายน 2564 ที่ผ่านมา โดยที่เกิดเหตุพบหลักฐานโดยมีอาวุธมีดดาบยาวประมาณ 24 นิ้ว, สาก, ครกแตก, ขาโต๊ะ หม้อ และขวดเหล้าขาว 1 ขวด ต่อมาทางเจ้าหน้าที่ตำรวจติดตามจับกุมนายสุกิจ ผู้ต้องหารายนี้ได้ที่บริเวณริมถนน หมู่ 4 ต.ท่าแดง อ.หนองไผ่ จากนั้นเจ้าหน้าที่ตำรวจจึงควบคุมนายสุกิจนำมาคุมขังและสอบสวนที่ สภ.หนองไผ่ แต่เจ้าตัวปิดปากไม่ยอมให้ข้อมูลแต่อย่างใด กระทั่งล่าสุด วันที่ 26 พ.ย.นี้ นายสุกิจ สีชอ ผู้ต้องหารายดังกล่าว จึงยอมเปิดปากให้การภาคเสธแบบแบ่งรับแบ่งสู้ โดยอ้างว่าไม่ได้ตั้งใจจะลงมือฆ่านายพานทอง ป้องสูน เพื่อนรัก แต่เป็นการป้องกันตัว เพราะสาเหตุมาจากขณะนั่งดื่มเหล้าด้วยกันนายพานทอง ผู้ตาย พูดแซวขณะที่แฟนสาวตนโทรเข้ามาหา โดยพูดว่า “ขอได้มั้ยแฟนเอ็ง” จนทำให้มีปากเสียงทะเลาะ กระทั่งเรื่องบานปลายมีการทะเลาะวิวาท และมีการต่อสู้กันชุลมุน
