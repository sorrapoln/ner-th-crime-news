วันที่ 4 ก.พ. 62 เมื่อช่วงดึกที่ผ่านมา รองสารวัตรสอบสวน สภ.สุไหงโก-ลก จ.นราธิวาส รับแจ้งเหตุคนร้ายดักซุ่มยิงเจ้าหน้าที่ตำรวจหน่วยปฏิบัติการพิเศษนราธิวาส 33 ที่บริเวณปากทางเข้าฐานปฏิบัติการ บ้านกวาลอซีรา ม.7 ต.ปาเสมัส ได้รับบาดเจ็บ 1 นาย ที่เกิดเหตุ พบรถจักรยานยนต์ 1 คัน ล้มตะแคงหน้าถนนปากทางเข้าฐาน พร้อมกองเลือด ส่วนผู้ได้รับบาดเจ็บ ทราบชื่อต่อมาคือ ส.ต.อ.มูฮัมหมัดฟัยซอล มะยาโก๊ะ อายุ 29 ปี ผบ.หมู่หน่วยปฏิบัติการพิเศษนราธิวาส 33 ถูกกระสุนปืนยิงที่ต้นขาซ้าย 1 นัด อาการสาหัส แพทย์ต้องทำการผ่าตัดโดยเร่งด่วน
