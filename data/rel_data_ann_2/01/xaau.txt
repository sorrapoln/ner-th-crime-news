เมื่อเวลา 12.00 น วันที่ 13 มค 65 ทางศูนย์วิทยุ 191 ได้รับแจ้งจากชาวบ้านย่านตลาดหนองหอย อ เมือง เชียงใหม่ ว่า มีชายคลุ้มคลั่งถือมีดอีโต้ ไล่ทำร้ายประชาชนที่ผ่านไปมาหน้าบริเวณในตลาดและหน้าตลาด ขอให้ตำรวจสายตรวจรไประงับเหตุ ทางเจ้าหน้าที่ตำรวจสายตรวจ สภ แม่ปิงเชียงใหม่ ไปถึงที่เกิดเหตุบริเวณตลาดหนองหอย พบว่ามีเจ้าหน้าที่ตำรวจจราจรเชียงใหม่ ที่ปฏิบัติหน้าที่บริเวณดังกล่าวทำการจับกุมตัวชายคลุ้มคลั่งได้เรียบร้อยแล้ว พร้อมของกลางเป็นมีดอีโต้ จับได้บริเวณปั๊มน้ำมันข้างศูนย์ควบคุมโรคติดต่อเขต 10 โดยชายดังกล่าวนั้นยังคงพูดจาไม่รู้เรื่อง สอบถามชาวบ้านในระแวกดังกล่าว ทราบว่าชายดังกล่าวมักจะมาเดินป่วนเปี่ยนในระแวกดังกล่าว และมาครั้งนี้จู่ ๆ ก็โผล่มา พร้อมมีดอีโต้ลักษณะคล้ายคนเมายาเสพติด และไม่ฟันชาวบ้านที่เดินผ่านไปมา ชาวบ้าน รวมทั้งพ่อค้าแม่ค้าในตลาด จึงได้แจ้งให้กับตำรวจดังกล่าว จังหวะมีเจ้าหน้าที่ตำรวจจราจร อยู่ในระแวกนี้พอดี ทางตำรวจจึงได้เข้าควบคุมตัวไว้ได้ ก่อนที่จะมีคนถูกทำร้าย ชายดังกล่าวอายุประมาณ 45-50 ปี อย่างไรก็ตามทางเจ้าหน้าที่ตำรวจจราจร ได้ให้ตำรวจสายตรวจ สภ แม่ปิงเชียงใหม่ นำตัวไปสงบสติอารมณ์ที่โรงพัก สภ แม่ปิงเชียงใหม่ นเบื้องต้น และเมื่ออาการดีขึ้นก็จะได้ดำเนินการกันต่อไป
