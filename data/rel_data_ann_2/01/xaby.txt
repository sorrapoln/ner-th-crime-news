เวลา 10.30 น. พลตำรวจโท มนตรี ยิ้มแย้ม ผู้บัญชาการตำรวจปราบปรามยาเสพติด แถลงผลจับกุมยาเสพติด รวม 6 คดี โดยมีคดีที่น่าสำคัญและน่าสนใจ 2 คดี โดย คดีที่ 1 จับกุมนายศรานนท์ โคตรแก้ว อายุ 23 ปี ชาวจังหวัดขอนแก่น พร้อมยาบ้า 1.6 ล้านเม็ด รถกระบะ 1 คัน โทรศัพท์มือถือ 1 เครื่อง โดยจับกุมได้บริเวณบริษัทขนส่งพัสดุระหว่างประเทศ ย่านถนนกาญจนาภิเษก เขตบางแค เมื่อวานที่ผ่านมา หลังขยายผลมาจากการจับกุมผู้ต้องหาในแก๊งขนมเบื้อง และจากการวิเคราะห์ข้อมูลทราบว่ายังมีผู้ร่วมขบวนการจะลำเลียงยาเสพติดจาก ชายแดนภาคอีสานตอนบน โดยใช้รถยนต์อเนกประสงค์สีดำ เป็นพาหนะ เพื่อลำเลียง ลงพื้นที่จังหวัดนครปฐม จึงเข้าสังเกตการณ์ และพบรถต้องสงสัยคันดังกล่าวบริเวณถนนมิตรภาพ พื้นที่จังหวัดสระบุรี จึงทำการตรวจค้นพบของกลางดังกล่าว
