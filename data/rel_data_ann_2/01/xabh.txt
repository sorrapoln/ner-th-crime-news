จากการสอบสวน ชายอายุ 16 ปี ให้การรับสารภาพว่า ช่วงค่ำของวันที่ 13 ก.ย.2562 ก่อนเกิดเหตุ เขากับเพื่อน (อายุ 17) นั่งกินเหล้าอยู่ที่บ้านกระทั่งประมาณเที่ยงคืน เหล้าหมด จึงได้วางแผนกันเพื่อที่จะไปเอาเหล้าที่ร้านลาบดังกล่าวและเห็นว่าเจ้าของร้านอยู่ร้านเพียงลำพัง จึงได้พากันขี่รถจักรยานยนต์ไป พร้อมกับถือมีดยาวประมาณ 1 ฟุตติดไปด้วย เมื่อถึงร้านปรากฏว่าร้านได้ปิดแล้ว เขาจึงร้องเรียกขอซื้อเหล้า ซึ่งนายเสริม ผู้ตายได้เดินถือขวดเหล้าออกมาให้ แต่ชายอายุ 16 ปี อ้างว่า นายเสริมมีการต่อว่าโดยบอกจะนำเรื่องที่กินเหล้าไปฟ้องพ่อ-แม่ จึงบันดาลโทสะใช้มีดกระหน่ำฟันจนนายเสริมฟุบคากองเลือด และได้หยิบกระเป๋าสะพายและเหล้าขาวอีก 3 ขวดติดไปด้วย จากนั้นได้ขี่รถจักรยานยนต์หลบหนีไป
