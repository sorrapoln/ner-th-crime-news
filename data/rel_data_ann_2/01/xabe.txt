ตำรวจสอบสวนกลาง ร่วมกับ ตำรวจ สภ.ท่าศาลา รวบตัวผู้ต้องหา ฉายาเหม่ง-บางกรวย ข้อหา พยายามฆ่าคู่อริชาวเมียนมา เหตุเกิดในพื้นที่ สภ.บางกรวย จังหวัดนนทบุรี ขณะเจ้าตัวได้หลบหนีกบดานที่อำเภอท่าศาลา จังหวัดนครศรีธรรมราช นี่คือ ภาพเหตุการณ์ที่เกิดขึ้นเมื่อช่วงเช้าที่ผ่านมา ขณะที่ตำรวจสอบสวนสวนกลาง พร้อมชุดคอมมานโด สภ.ท่าศาลา นำกำลังเข้าจู่โจมบุกจับ นายภิรมย์ จาบกลาง อายุ 33 ปี หรือฉายา เหม่ง-บางกรวย ซึ่งเป็นชาวอำเภอบางกรวย จังหวัดนนทบุรี และเป็นผู้ต้องหาคดีพยายามฆ่า และความผิด พ.ร.บ.อาวุธปืน ตามหมายจับศาลจังหวัดนนทบุรี ลงวันที่ 18 มกราคมที่ผ่านมา โดยได้หลบหนีมากบดานในบ้านหลังหนึ่ง ตำบลท่าขึ้น อำเภอท่าศาลา จังหวัดนครศรีธรรมราช
