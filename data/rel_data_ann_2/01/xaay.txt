คนร้ายบุกเดี่ยวชิงทอง ที่ร้านทองกีรติ บริเวณชั้น 2 ศูนย์การค้าเซ็นทรัลพลาซาขอนแก่น ยิงปืนขู่ 1 นัดก่อนโดดข้ามโต๊ะมากวาดทอง ก่อนจะวิ่งหนีไปได้ ยังไม่ทราบจำนวนทองที่ได้ไป เมื่อเวลา 19.30 น. วันที่ 20 พ.ย. 2564 ผู้สื่อข่าวรายงานว่า เกิดเหตุคนร้ายบุกเดี่ยวชิงทอง ที่ร้านทองกีรติ บริเวณชั้น 2 ศูนย์การค้าเซ็นทรัลพลาซาขอนแก่น โดยคนร้ายใช้อาวุธปืนไม่ทราบชนิด ยิง 2 นัด ก่อนกระโดดข้ามตู้เอาทอง หลังจากได้ทองได้ยิงขู่อีก 2 นัดเพื่อเปิดทางก่อนวิ่งหลบหนีออกนอกห้าง และเบื้องต้นยังไม่ทราบจำนวนทองที่ได้ไป
