เมื่อเวลา 07.45 น.วันที่ 29 พ.ย.64 เมื่อเวลา 07.45 น. วันที่ 29 พ.ย.64 พ.ต.ท. สุคนธ์ รัสเอี่ยม สารวัตร (สอบสวน) สภ.เมืองกาญจนบุรี รับแจ้งจาก ร.ต.ท.ปราศัย ปฐมเพทาย หัวหน้าจุดตรวจจุดสกัดตำบลปากแพรก ว่า เกิดเหตุชายใช้อาวุธปืนไล่ยิงใส่ผู้ชายอีกคนเสียชีวิต ที่ลานจอดรถ วังสารภีพลาซ่า หมู่ 9 ต.ปากแพรก หลังรับแจ้งเหตุจึงรีบรายงานให้ผู้บังคับบัญชาทราบ ต่อจากนั้น พ.ต.อ.สมเกียรติ โฉมฉาย ผกก.สภ.เมืองกาญจนบุรี พ.ต.อ.ภาคิน แสนพุฒิ ผกก.สส.ภ.จว.กาญจนบุรี พ.ต.ท.เสนีย์ เวชพัฒ รอง ผกก.ป.สภ.เมืองกาญจนบุรี พ.ต.ท.วศิน พลายศิริ รอง ผกก.สส.สภ.เมืองกาญจนบุรี พ.ต.ท.ศุภกิจ มหาโชคธรณี สวป.สภ.เมืองกาญจนบุรี พ.ต.ต.มารุต ฉัตรทัณฑ์ สว.สส.สภ.เมืองกาญจนบุรี พร้อมกำลังเจ้าหน้าที่ชุดสืบสวน สภ.เมืองกาญจนบุรี เจ้าหน้าที่ตำรวจสายตรวจ เจ้าหน้าที่ตำรวจจราจร สภ.เมืองกาญจนบุรี พ.ต.ท.สุธี ฉิมพลี นักวิทยาศาสตร์ สบ.3 พฐ.ภ.จว.กาญจนบุรี แพทย์เวร รพ.พหลพลพยุหเสนา และเจ้าหน้าที่อาสาสมัครมูลนิธิพิทักษ์กาญจน์ รุดไปตรวจสอบที่เกิดเหตุ และชันสูตรพลิกศพในที่เกิดเหตุ พบศพร่างผู้เสียชีวิตสภาพนอนหงาย ใส่เสื้อยืดสีดำแขนสั้น นุ่งกางเกงขายาว โดยมีรองเท้าแตะตกอยู่ 1 คู่ สภาพศพถูกยิงด้วยอาวุธปืนขนาด 9 มม.เข้า ในที่เกิดเหตุพบเป็นลานจอดรถ วังสารภีพลาซ่า หมู่ 9 ต.ปากแพรก มีศพ นายอำพล ยุ้งทอง อายุ 27 ปี ชาวบ้าน ต.โคกสะอาด อ.ศรีเทพ จ.เพชรบูรณ์ สภาพศพใส่เสื้อยืดคอกลมสีดำ กางเกงยีนส์สีน้ำเงินเทา นอนหงายขาซ้ายไขว้บนขวาขา มือซ้ายวางที่หน้าท้อง นอนจมกองเลือด ตรวจพลิกศพเบื้องต้นพบว่า ศพถูกกระสุนเข้าจำนวน 9 นัด หน้าท้องชายโครงซ้ายขวา 2 นัด หลัง 2 นัด ท้ายทอย 1นัด เบ้าตา 1 นัด ขมับซ้าย 1 นัด หูซ้าย 1 นัด แขนซ้าย 1 นัด นอนเสียชีวิตอยู่ใกล้ท้ายรถเก๋ง MG สีบรอนซ์เทา ทะเบียน กทม. พบรองเท้าผู้ตายอยู่ห่างจากศพ 2 เมตร จากการตรวจสอบโดยรอบพบปลอกกระสุนปืน ขนาด 9 มม.ตกอยู่กับพื้น จำนวน 11 ปลอก เจ้าหน้าที่จึงเก็บเอาไว้เป็นหลักฐาน นอกจากนี้ยังพบประตูเหล็กของอาคารพาณิชย์ถูกลูกหลงยิงประตูเสียหายอีก 2 คูหา ขณะเดียวกันพบผู้หญิงนอนเป็นลมอยู่ใกล้จุดเกิดเหตุ 1 ราย ตามเสื้อผ้ามีคราบเลือดติดอยู่ เจ้าหน้าที่หน่วยพยาบาลมูลนิธิพิทักษ์กาญจน์ ต้องเฝ้าดูอาการอย่างใกล้ชิดเนื่องจากเกรงว่าจะเกิดอาการช็อก ทราบชื่อคือ นางรจนา ชีวี อายุ 50 ปี ชาวบ้าน หมู่ 2 ต.วังเย็น อ.เมือง จ.กาญจนบุรี
