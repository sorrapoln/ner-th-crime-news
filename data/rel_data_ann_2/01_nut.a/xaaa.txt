วันที่ 15 ก.ค. พ.ต.อ.พนม เชื้อทอง ผกก.สน.พลับพลาไชย 2 พร้อมเจ้าหน้าที่จับกุม นายวันตระการ ตินะน้อย อายุ 22 ปี และนายสมศักดิ์ ปาลวัฒน์ อายุ 30 ปี ผู้ต้องหาลักทรัพย์เงินในตู้หยอดเหรียญเครื่องซักผ้า บริเวณหน้าบ้านเลขที่ 4 ซอยพันธจิตต์ เขตป้อมปราบศัตรูพ่าย โดยผู้ต้องหาทั้งสองมีพฤติกรรมขี่จยย. จะใช้คีมตัดหูคล้องเหล็กแม่กุญแจกล่องหยอดเหรียญ แล้วงัดเอาเงินภายในก่อนหลบหนีไป จากการสอบสวนผู้ต้องหาทั้งสองสารภาพว่าไม่มีอาชีพเป็นหลักแหล่ง จะก่อเหตุเน้นตู้หยอดเหรียญเครื่องซักผ้า โดยก่อเหตุแบบนี้ในพื้นที่ บก.น.6 ถึง 5 สน. ซึ่งก่อเหตุในพื้นที่ สน.จักรวรรดิ 3 ครั้ง สน.พลับพลาไชย1 2 ครั้ง สน.พลับพลาไชย2 2 ครั้ง สน.ปทุมวัน 1 ครั้ง สน.สำราญราษฎร์ 1 ครั้ง เมื่อทำการตรวจสอบประวัติพบว่าเกี่ยวข้องกับยาเสพติดมาโดยตลอด ซึ่งเมื่อได้ทรัพย์สิน นายวันตระการนำเงินที่ได้ไปเลี้ยงดูครอบครัว โดยทีลูกที่ยังเล็ก ส่วนนายสมศักดิ์นำเงินที่ได้ไปซื้อยาเสพติดมาเสพ เบื้องต้นแจ้งข้อหา “ ร่วมกันลักทรัพย์ในเวลากลางคืนโดยทำอันตรายสิ่งกีดกั้นสำหรับคุ้มครองทรัพย์ โดยทำด้วยประการใดเพื่อไม่ให้เห็นหรือจำหน้าได้ โดยใช้ยานพาหนะเพื่อสะดวกแก่การกระทำผิดหรือการพาทรัพย์นั้นไปหรือเพื่อให้พ้นการจับกุม , ร่วมกันทำให้เสียทรัพย์ ” ก่อนนำตัวส่งพนักงานสอบสวนดำเนินคดีตามกฎหมายต่อไป
