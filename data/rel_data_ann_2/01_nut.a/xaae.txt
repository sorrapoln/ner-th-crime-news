เมื่อเวลา 18.49 น. หน่วยปฏิบัติการพิเศษหนุมาน คุมตัวนายกวิน แสงนิลกุล วัย 23 ปี ผู้ต้องหาที่ก่อเหตุใช้ปืนขนาด.38 ยิงนายรัฐวิทย์ สันติคุปตพง อายุ 32 ปี เสียชีวิตในร้านสะดวกซื้อย่านลาดพร้าว ก่อนใช้ปืนกระบอกเดียวกันยิง ผู้ป่วยโควิด 19 เสียชีวิต ในโรงพยาบาลสนามธัญญารักษ์ จากจังหวัดระนอง ซึ่งเป็นจุดที่ผู้ต้องหาเข้ามอบตัว มาที่สน.พหลโยธิน เพื่อให้ พลตำรวจตรีจิรพัฒน์ ภูมิจิตร รองผู้บัญชาการตำรวจนครบาล และคณะสอบปากคำเพิ่มเติมถึงเหตุการณ์ที่เกิดขึ้นในพื้นที่สน.พหลโยธิน โดยระหว่างถูกคุมตัวเข้าห้องประชุมเพื่อสอบปากคำ ผู้ต้องหา ที่สวมใส่ชุด PPE มีสีหน้าที่เคร่งเครียด และไม่ให้ข้อมูลกับสื่อมวลชน ที่มาสังเกตุการณ์ เบื้องต้น พนักงานสอบสวนสน.พหลโยธิน แจ้ง 2 ข้อหา แก่นายกวิน คือ ฆ่าผู้อื่นโดยเจตนา และพาอาวุธปืนติดตัวไปในเมือง หมู่บ้าน หรือทางสาธารณะโดยไม่มีเหตุอันควร
