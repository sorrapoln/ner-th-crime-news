ผู้สื่อข่าวรายงานว่า วันนี้ (24 ต.ค.) เมื่อเวลาประมาณ 00.00 น. พนักงานสอบสวน สน.บางชัน พร้อมด้วยแพทย์นิติเวช สถาบันนิติเวชวิทยา โรงพยาบาลตำรวจ และอัยการ ร่วมกันตรวจสอบศพชายไทย ไม่ทราบชื่อ อายุประมาณ 35-40 ปี ที่นอนเสียชีวิตบริเวณหน้าห้องสายตรวจ สถานีตำรวจนครบาลบางชัน โดยก่อนที่ชายคนนี้เสียชีวิต พบว่าได้ก่อเหตุชิงรถแท็กซี่จากบริเวณห้างสรรพสินค้าชื่อดัง ซึ่งตั้งอยู่ถนนรามอินทรา มาก่อนที่จะถูกจับตัวได้ และคุมตัวมาสถานีตำรวจ จากนั้นก็พบว่าเสียชีวิตอยู่หน้าห้องสายตรวจ
