โดยการติดตามคดีนี้ พล.ต.ต.นันทเดช ย้อยนวล รองผู้บัญชาการตำรวจภูธรภาค กล่าวสรุปคดีฆาตกรรม โดยระบุว่า ได้เเกะรอยคดีนี้ ตรวจสอบภาพจากกล้องวงจรปิดพบผู้ต้องหาขับขี่รถจักรยานยนต์ขึ้นไปก่อนผู้เสียชีวิตจะมา 12 นาที เละอีกประมาณ 3 ชั่วโมง ได้กลับออกไป จึงเชิญตัวมาซักถามก็พบร่องรอยบาดเเผลตามร่างกายหลายเเห่ง สภาพบาดเเผลเกิดมา 4-5 วัน จากการซักถามมีพิรุธต้องสงสัยไม่สอดคล้องกับข้อเท็จจริงหลายประการ ก่อนจะรับสารภาพว่าเป็นผู้ลงมือฆ่าจริง โดยขณะนี้ ศาลจังหวัดภูเก็ตได้อนุมัติหมายจับนายธีรวัฒน์ ในข้อหาฆ่าผู้อื่น เเละชิงทรัพย์เป็นเหตุให้ผู้อื่นถึงเเก่ความตาย ทั้งนี้ ผู้ต้องหาเคยถูกตำรวจภูธรฉลองจับกุมในความผิดครอบครองยาเสพติดให้โทษโดยผิดกฎหมาย เมื่อวันที่ 5 ต.ค.2563 ศาลพิพากษาลงโทษจำคุก 9 เดือน ปรับ 15,000 บาท รอลงอาญา 2 ปี อยู่ระหว่างคุมประพฤติ 1 ปี
