คดีการเสียชีวิตของ สาวใหญ่ วัย 52 ปี ชาวนครศรีธรรมราช หลังเมื่อวันที่ 2 มิ.ย. ที่ผ่านมา ถูกพบเป็นศพในคูน้ำริมถนนทางเข้าหาดทรายแก้ว หมู่ 12 ต.ท่าขึ้น อ.ท่าศาลา จ.นครศรีธรรมราช โดยจากการชันสูตรในเบื้องต้นพบว่าสภาพศพขึ้นอืดไม่พบร่องรอยหรือบาดแผลตามร่างกาย คาดว่าเสียชีวิตมาแล้วไม่ต่ำกว่า 2 วัน คาดว่าอาจเป็นการฆาตกรรมอำพราง ไม่ใช่จมน้ำตายเอง ภายหลังเกิดเหตุทาง พ.ต.อ.อนันต์ หริกจันทร์ ผู้กำกับสถานีตำรวจภูธรท่าศาลา ได้เรียก พ.ต.ท.วิชัย ม่วงสาย รองผู้กำกับการฝ่ายปราบปราม พ.ต.ท.ปิยะวัฒน์ สุวรรณพงศ์ รองผู้กำกับการฝ่ายสืบสวน , พ.ต.ท.เกษมสิทธิ์ จำปาทอง รองผู้กำกับการฝ่ายสอบสวน และเจ้าหน้าที่สืบสวนสอบสวน เข้าร่วมประชุมเพื่อคลี่คลายคดีดังกล่าว สำหรับสภาพศพที่พบในครั้งแรกนั้น พบว่าผู้ตาย นอนคว่ำหน้าในคูน้ำพงหญ้าข้างท่อระบายน้ำ สวมเสื้อยืดคอกลมสีน้ำเงิน ชุดชั้นในสีชมพู นุ่งผ้าโสร่งสีน้ำตาลถูกถลกขึ้นมากองที่ก้น แต่ในที่เกิดเหตุกลับไม่รองเท้าของผู้ตาย จึงคาดว่าผู้ตายไม่ได้เดินทางมายังที่เกิดเหตุด้วยตนเอง หรือจะเป็นการฆาตกรรมอำพราง ส่วนทีมแพทย์ รพ.ท่าศาลา ได้ชันสูตรพลิกศพเบื้องต้นไม่พบบาดแผลตามร่างกายของผู้ตาย แต่ก็อาจด้วยสภาพศพที่ขึ้นอืด ทำให้ยังต้องรอผลนิติทางวิทยาศาสตร์อย่างละเอียดอีกครั้ง เพื่อนำมาประกอบการสืบสวน ทั้งนี้มีจุดที่น่าสังเกตุสำหรับสภาพศพผู้ตายพบว่าลิ้นจุกปาก คล้ายถูกรัดคออย่างรุนแรง
