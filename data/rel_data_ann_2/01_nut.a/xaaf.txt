เมื่อช่วงเช้าวันนี้ สน.มีนบุรี รับแจ้งอุบัติเหตุรถพ่วง 18 ล้อ ชนรถยนต์ 6 คัน มีผู้เสียชีวิตและบาดเจ็บ บริเวณสามแยกการไฟฟ้ามีนบุรี ถ.สุวินทวงศ์ เขตมีนบุรี จึงเข้าตรวจสอบ ที่เกิดเหตุพบรถกึ่งพ่วง 18 ล้อ สีเหลือง สภาพส่วนหัวลากเกยทับหลังคารถยนต์ยี่ห้อโตโยต้า โคโรนา สีบรอนซ์เงิน พังยับทั้งคัน ภายในฝั่งเบาะคนขับมีผู้เสียชีวิตเป็นชาย 1 ราย เจ้าหน้าที่ต้องใช้เครื่องตัดถ่างซากรถ จึงสามารถนำร่างออกมาได้ ทราบชื่อคือ นายอานัส จิ๊เลาะ อายุ 27 ปี นอกจากนี้ พบผู้บาดเจ็บคือ นายประเสริฐ จิ๊เลาะ อายุ 52 ปี พ่อของผู้ตาย น.ส.อัมพร จิ๊เลาะ อายุ 52 ปี แม่ของผู้ตาย เจ้าหน้าที่เร่งนำตัวส่ง รพ.นพรัตน์ 9
