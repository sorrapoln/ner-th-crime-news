เมื่อเวลา 14.30 น. วันที่ 7 พฤศจิกายน 2564 เจ้าหน้าที่ตำรวจ สน.ราษฎร์บูรณะ ได้รับแจ้งเหตุศึกผัว-เมีย ตีกันจนเลือดสาด ภายในซอยประชาอุทิศ17 แยกย่อย ซอยที่ 1 หลังรับแจ้งจึงพร้อมด้วยกำลังเจ้าหน้าที่ฯ เดินทางเข้าตรวจสอบ พร้อมด้วยเจ้าหน้าที่อาสาสมัครมูลนิธิร่วมกตัญญู "เมียฉุนกึ๋ก" ที่เกิดเหตุพบชายวัย 40 ปี ถูกเมียตัวเองใช้มีดปังตอ ฟันเข้าที่หัวจนเลือดอาบทั่วร่างกาย แล้วกระหน่ำทุบตีด้วย สากกระเบือตำพริก จนชาวบ้านในละแวกนั้น ต่างวิ่งแตกตื่นออกมาจากบริเวณที่เกิดเหตุกันอย่างโกลาหน พร้อมกับโทรศัพท์แจ้งเจ้าหน้าที่ตำรวจ ให้รีบเดินทางมาตรวจสอบ ที่เกิดเหตุ เป็นบ้านพักไม้ 2 ชั้น แบ่งเป็นห้องให้เช่า ตั้งอยู่ภายในซอย ประชาอุทิศ 17 แยกย่อยซอยที่ 1 ถนน ประชาอุทิศ แขวง ราษฎร์บูรณะ เขต ราษฎร์บูรณะ กรุงเทพมหานคร โดยที่หน้าห้องที่ 4 พบนายโป้ง อายุ 40 ปี มีอาชีพรับจ้าง ตามร่างกายเต็มไปด้วยเลือดทั้งตัว นั่งพิงกำแพงรั้วบ้านดังกล่าว หายใจรวยริน
