สนามข่าวเสาร์-อาทิตย์ - ซัดไม่เลี้ยง ไม่เว้นแม้กระทั่งหน้าโรงพัก ชายฉกรรจ์กว่า 30 คน รุมทำร้ายทั้งเท้า ทั้งหมัด ซัดกันนัวไม่เกรงใจตำรวจที่ยืนเป็นหัวหลักหัวตอ ต้องเข้าห้ามกันวุ่นวายไปหมด พอเหตการณ์สงบ คู่กรณีก็ขึ้นรถกระบะขับหลบหนี ต่างฝ่ายต่างไม่ยอมกันเลย เหตุการณ์นี้เกิดขึ้นที่หน้า สภ.เมืองระยอง เหตุการณ์เริ่มขึ้นหลัง นายชูเกียรติ สมานศิลป์ อายุ 66 ปี เจ้าของบริษัทรถพ่วงบรรทุกสินค้าไปส่งที่ท่าเรือแห่งหนึ่ง อำเภอเมืองระยอง จังหวัดระยอง พานายรุ่งโรจน์ ตันทะคูณ อายุ 38 ปี พนักงานขับรถพ่วง ซึ่งอ้างว่าถูกพนักงานขับรถพ่วงของบริษัทหนึ่ง ซึ่งอยู่ในไซส์งานเดียวกันทำร้ายร่างกายได้รับบาดเจ็บ เข้าแจ้งความกับตำรวจ
