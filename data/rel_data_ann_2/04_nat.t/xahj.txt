ผู้สื่อข่าวรายงานว่า วันนี้ (1 ต.ค.) เจ้าหน้าที่ตำรวจ สภ.เมืองเพชรบูรณ์ ได้รับแจ้งว่า มีเหตุคนนอนเสียชีวิตอยู่ที่ข้างถนน บริเวณปากทางเข้าไร่ ในพื้นที่ หมู่ที่ 15 ต.ป่าเล่า อ.เมืองเพชรบูรณ์ โดยสภาพศพอยู่ในลักษณะหัวขาดออกจากลำคอ เป็นที่สยดสยองแก่ผู้ที่พบเห็น จึงเดินทางไปตรวจสอบที่เกิดเหตุ โดยที่เกิดเหตุเป็นทางเข้าไร่ พบศพ นายระ อายุ 68 ปี ชาวบ้านหมู่ 15 ต.ป่าเลา อ.เมือง จ.เพชรบูรณ์ นอนเสียชีวิตอยู่ในสภาพนอนหงาย ศีรษะขาดออกจากลำคอ ห่างออกไปพบรถจักรยานยนต์สีแดง ซึ่งเป็นของผู้ตายล้มอยู่ โดยมีสุนัข 1 ตัว นั่งเฝ้าร่างผู้ตายไม่ยอมห่างไปไหน
