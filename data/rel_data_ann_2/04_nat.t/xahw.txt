วันนี้ (19 ต.ค.2564) ตำรวจ สภ.ไทรน้อย จ.นนทบุรี ควบคุมตัวนายอมรเทพ สว่างดาว อายุ 24 ปี มาสอบสวน หลังตกเป็นผู้ต้องหาคดีฆ่าปาดคอ น.ส.ดรุณี แก้วกระบิน ภายในห้องเช่าแห่งหนึ่ง ต.ไทรใหญ่ อ.ไทรน้อย เมื่อกลางดึกวันที่ 16 ต.ค.ที่ผ่านมา เบื้องต้นนายอรมเทพ ยอมรับสารภาพว่าก่อเหตุจริง โดยคืนเกิดเหตุมาหาผู้เสียชีวิตและพักอยู่ที่ห้องเกิดเหตุ ซึ่งช่วงกลางดึกลุกมาเข้าห้องน้ำและเห็นว่า น.ส.ดรุณี นอนหลับ สวมสร้อยคอทองคำหนัก 1 บาท และแหวนทองหนัก 1 สลึง จึงเกิดความโลภ ใช้มีดก่อเหตุฆ่า น.ส.ดรุณี ก่อนขโมยทรัพย์สิน พร้อมรถจักรยานยนต์หลบหนีไป ต่อมาถูกตำรวจจับได้ขณะหลบหนีไปอยู่ที่ จ.ลพบุรี จากการตรวจสอบประวัติพบว่า ผู้ต้องหาเคยก่อคดีเกี่ยวกับการชิงทรัพย์และคดียาเสพติด ต้องโทษมาเเล้ว 4 ปี และเพิ่งพ้นโทษเมื่อเดือน ก.ย.ที่ผ่านมา
