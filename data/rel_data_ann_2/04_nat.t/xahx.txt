เมื่อเวลา 20.30 น. วันที่ 7 มิ.ย.64 ตำรวจ สภ.โซ่พิสัย จ.บึงกาฬ ได้รับแจ้งเกิดเหตุเจ้าหน้าที่ตำรวจถูกยิงเสียชีวิต บริเวณที่ หน้าร้านน้องเจนโซ่พิสัย ม.1 ต.โซ่ อ.โซ่พิสัยจึงได้รายงานให้ ผู้บังคับบัญชาทราบตามลำดับชั้น ก่อนที่ พ.ต.อ.อภิศักดิ์ กรองทิพย์ ผกก.สภ.โซ่พิสัย นำกำลังเข้าตรวจสอบที่เกิดเหตุ พบ ส.ต.อ.โยธกานต์ โยธาชัย อายุ 27 ปี ตำแหน่ง ผบ.หมู่ (ป.) สภ.โซ่พิสัย อ.โช่พิสัย จ.บึงกาฬ นอนเสียชีวิตในรถกระบะ ยี่ห้ออีซูชุ สีขาว หมายเลขทะเบียน บง 7555 บึงกาฬ จากการสอบปากคำพยาน ทราบว่า ส.ต.อ.โยธกานต์ ได้ขับรถคันดังกล่าวมากับเพื่อน 2 คน เพื่อจะเดินทางไปตัวอำเภอโซ่พิสัย ขณะที่ขับรถมาถึงจุดเกิดเหตุได้มีรถกระบะขับมาจอดขวางทาง ก่อน 2 คนร้ายเดินเข้าไปหา แต่ส.ต.อ.โยธกานต์ ไหวตัวทัน พยายามขัยรถฝ่าออกมา กลับถูก 2 คนร้าย ชักอาวุธปืนมีทราบขนาดยิงเข้าในรถกระบะของ ส.ต.อ.โยธกานต์ กระสุนเข้าบริเวณหัวไหล่ด้านขวาจนทำให้รถกระบะของ ส.ต.อ.โยธกานต์ เสียหลักตกข้างทาง และเสียชีวิตในที่เกิดเหตุ ส่วนคนร้ายหลังก่อเหตุได้ขับรถหนี
