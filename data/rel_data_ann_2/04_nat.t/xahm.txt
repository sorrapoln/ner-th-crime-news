เมื่อเวลา 11.00 น. วันที่ 20 ม.ค. 65 ที่ สภ.บางศรีเมือง พล.ต.ต.ไพศาล วงศ์วัชรมงคล ผบก.ภ.จ.นนทบุรี พ.ต.อ.นภธร วาชัยยุง ผกก.สภ.บางศรีเมือง พ.ต.ท.เศรษฐหาญ เศรษฐการณ์ รอง ผกก.สส. ร่วมกันสอบปากคำนายประกอบ หรือมาร์ค สุทธิศิริ อายุ 37 ปี ผู้ต้องหาตามหมายจับศาลจังหวัดนนทบุรี ที่ 27/65 ข้อหา ข่มขื่นกระทำชำเราผู้อื่น โดยใช้กำลังประทุษร้าย โดยผู้อื่นนั้นอยู่ในภาวะที่ไม่สามารถขัดขืนได้ เหตุเกิดวันที่ 16 ต่อเนื่องวันที่ 17 ม.ค. 65 ภายในห้องเช่าไม่มีชื่อ ซอยชุมชนท่าน้ำบางศรีเมือง หมู่ 3 ต.บางศรีเมือง อ.เมือง จ.นนทบุรี พล.ต.ต.ไพศาล กล่าวว่า เมื่อวันที่ 18 ม.ค. 65 ตำรวจ สภ.บางศรีเมือง ได้รับแจ้งจาก น.ส.นิด ซึ่งเป็นพี่สาว ของ น.ส.หน่อย อายุ 15 ปี ผู้เสียหายว่า น้องสาวได้ไปหานายโบ๊ต แฟนหนุ่ม อายุ 15 ปี ที่ห้องเช่าชุมชนท่าน้ำบางศรีเมือง หมู่ 3 ต.บางศรีเมือง อ.เมือง จ.นนทบุรี เมื่อไปถึงพบนายประกอบ พ่อแฟน และนายโบ๊ต แฟนหนุ่ม นั่งอยู่ภายในห้อง ก่อนที่นายประกอบ จะชักชวนลูกชายและ น.ส.หน่อย ดื่มเหล้า ตั้งแต่กลางวันจนถึงกลางคืน จน น.ส.หน่อย และนายโบ๊ต เมาหลับไม่ได้สติ นายประกอบ ผู้ต้องหาได้อุ้ม น.ส.หน่อย ไปหน้าห้องน้ำเพื่อข่มขืน น.ส.หน่อย ได้พยายามดิ้นต่อสู้ขัดขืน แต่เพราะเมาจึงไม่มีแรงสู้ นายประกอบ ได้ข่มขืนสำเร็จความใคร่ 1 ครั้ง ก่อนอุ้มผู้เสียหายกลับมานอนที่เดิม หลังจากผู้เสียหายฟื้นตื่นขึ้นมาช่วงสายวันที่ 17 ม.ค. ได้โทรศัพท์ไปบอกพี่สาวว่าถูกนายประกอบพ่อแฟนข่มขืน ขอให้มารับตัวกลับบ้าน และเข้าแจ้งความตำรวจ สภ.บางศรีเมือง แต่นายประกอบ ได้หลบหนีไป หลังเกิดเหตุพนักงานสอบสวนได้สอบปากคำ น.ส.หน่อย ร่วมกับเจ้าหน้าที่สหวิชาชีพ เพื่อออกหมายจับ
