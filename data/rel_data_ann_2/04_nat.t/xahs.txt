จากกรณี น.ส.เอ (นามสมมติ) อายุ 36 ปี พักใน ต.อู่ตะเภา อ.มโนรมย์ จ.ชัยนาท ถูก นายพรรษา รามนันท์ อายุ 24 ปี เพื่อนบ้านพยายามข่มขืน โดยใช้เชือกรัดคอ เมื่อช่วงเวลาประมาณ 00.30 น. วันที่ 14 ม.ค. ที่ผ่านมา แต่คดีไม่คืบ แถมผู้ก่อเหตุยังมาวนเวียนหน้าบ้าน เกรงก่อเหตุซ้ำ คืบหน้าล่าสุด เจ้าหน้าที่ตำรวจคุมตัวนายพรรษา ทำแผนประกอบคำรับสารภาพ ที่บ้านผู้เสียหาย ชี้จุดที่เข้าไปก่อเหตุบริเวณที่นอน ก่อนเข้าไปได้แอบซุ่มอยู่ในป่าหน้าบ้าน เมื่อผู้เสียหายออกจากบ้าน จึงแอบเข้าบ้านทางประตูด้านหลัง แล้วเข้าไปล็อกกุญแจหน้าห้องของแม่ผู้เสียหาย ก่อนมุดมุ้งเข้าไปจะข่มขืนโดยใช้เชือกรัดคอ แต่ผู้เสียหายดิ้นต่อสู้หมวกไอ้โม่งของคนร้ายหลุด คนร้ายจึงรีบหนีออกจากบ้านทันที
