วันที่ 25 ก.ค.2560 ผู้สื่อข่าวรายงานว่า พล.ต.ต.สมพงษ์ ทองใบ ผู้บังคับการตำรวจภูธรจังหวัดตรัง เดินทางไปตรวจสอบศพ น.ส.ลัดดา จินดาแก้ว อายุ 33 ปี ทำอาชีพแม่บ้าน นอนเสียชีวิตภายในห้องน้ำโรงเรียนแห่งหนึ่ง ต.เขาวิเศษ อ.วังวิเศษ จ.ตรัง สภาพศพถูกทำร้ายด้วยของแข็งบริเวณศีรษะ ต้นแขนทั้งสองข้างมีรอยช้ำคล้ายถูกมัด ทั้งนี้ ก่อนเกิดเหตุผู้เสียชีวิตพาลูกชายไปเล่นฟุตบอลที่สนามหญ้าของโรงเรียน กระทั่งหายเงียบไปนานจนพบเป็นศพในห้องน้ำ ส่วนทรัพย์สินยังอยู่ครบและไม่พบหลักฐานอื่น จึงส่งศพไปชันสูตร พร้อมสั่งกำชับชุดสืบสวนทำงานอย่างเต็มที่ เบื้องต้นคาดว่าผู้ก่อเหตุอาจเป็นคนในพื้นที่
