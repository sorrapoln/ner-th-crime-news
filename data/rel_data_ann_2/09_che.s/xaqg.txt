กลางดึกที่ผ่านมา ร.ต.ท.เอกอมร สีสัน รองสารวัตร(สอบสวน) สภ.คูคต จ.ปทุมธานี ได้รับแจ้งมี "สารวัตรกำนัน" และเพื่อนถูกอาวุธปืนยิง เสียชีวิต 2 ศพ เหตุเกิดภายในหมู่บ้านพฤกษา ต.ลาดสวาย อ.ลำลูกกา จ.ปทุมธานี หลังรับแจ้งเดินทางไปตรวจสอบ พร้อมด้วย พ.ต.อ.มนัสเวท ทองอิ่ม ผกก.สภ.คูคต , พ.ต.ท.จิรพัฒน์ ศรีเดช รอง ผกก.(ป.)สภ.คูคต , พ.ต.ท.รุ่งเรืองบุญ อ้อนนิ่มอภิกุล สวป.สภ.คูคต , เจ้าหน้าที่ตำรวจสืบสวน สภ.คูคต แพทย์เวรโรงพยาบาลภูมิพลอดุลยเดช เจ้าหน้าที่ตำรวจพิสูจน์หลักฐาน 1 ปทุมธานี และเจ้าหน้าที่อาสามูลนิธิป่อเต๊กตึ๊ง "ปืนเดือด" ที่เกิดเหตู่อยู่บริเวณกลางซอย 14 เจ้าหน้าที่ตำรวจพบศพผู้เสียชีวิตถูกยิงนอนหงายจมกองเลือด จำนวน 2 ศพ ทราบชื่อคือ นายธานินทร์ หรือ ตั้ม อายุ 49 ปี เป็นสารวัตรกำนันตำบลบึงยีโถ มีบาดแผลถูกด้วยกระสุนปืนไม่ทราบขนาดเข้า หน้าอก 2 แผล แขนซ้าย 1 แผล รวม 3 นัด ใกล้กันพบศพนายวรพงษ์ หรือมด อายุ 46 ปี นอนหงายจมเลือด มีบาดแผลถูกยิงด้วยกระสุนปืน ไม่ทราบขนาดเข้ากลางศรีษะ กกหูซ้าย แขวนขวา รวม 3 นัด
