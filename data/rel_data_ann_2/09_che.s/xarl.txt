พ.ต.อ.ตรัยฤกษ์ ปัญญาไตรรัตน์ ผกก.สภ.เมืองยะลา ได้รับแจ้งจากชาวบ้านว่ามีคนใช้อาวุธปืนยิงขึ้นฟ้า ใกล้กับสำนักงานสาธารณสุขและสิ่งแวดล้อม เทศบาลนครยะลา อ.เมืองยะลา จ.ยะลา ทำให้ทรัพย์สินในบริเวณดังกล่าวถูกคมกระสุนทำให้ได้รับเสียหายจำนวนหนึ่ง ตรวจสอบบ้านหลังเกิดเหตุ พบว่า นายไกรวุฒิ โกวิทยา อายุ 54 ปี ผู้ก่อเหตุ ได้หลบตัวอยู่ภายในบ้าน จึงต้องนำญาติมาพูดคุยเจรจาให้มอบตัว เนื่องจากพี่สาวของผู้ก่อเหตุซึ่งเป็นเจ้าของบ้าน เป็นตำรวจยศพันตำรวจเอกหญิง ทำงานภายใน ศูนย์ปฏิบัติการสำนักงานตำรวจแห่งชาติส่วนหน้า ทราบว่าภายในบ้านมีอาวุธปืนหลายกระบอกและหลายขนาด ซึ่งกว่าที่เจ้าหน้าที่ตำรวจจะสามารถสงบสติอารมณ์ของผู้ก่อเหตุได้ กว่า 2 ชั่วโมง
