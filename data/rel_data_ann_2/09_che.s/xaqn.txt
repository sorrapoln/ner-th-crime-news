ภาพจากกล้องวงจรปิดบริเวณสี่แยกวัดต้นสน อำเภอเมือง จังหวัดอ่างทอง ในช่วงเวลาประมาณ 19.19 คืนวันที่ 2 พ.ค.ที่ผ่านมา พบรถยนต์กระบะ 2 คันไล่ประกบกันมาถึงบริเวณกลางสี่แยก พบว่าคนที่นั่งข้างคนขับรถยนต์อีซูซุ ไม่ทราบหมายเลขทะเบียน ยื่นปืนไม่ทราบขนาด ออกมาบริเวณกระจกแล้วยิงกระหน่ำยิงใส่รถยนต์โตโยต้า สีดำ หมายเลขทะเบียน บร 3889 กำแพงเพชร ของนาย นฤเบส พลเรือน (บอล) อายุ 25 ปี ก่อนขับหนีออกไป เบื้องต้นทางเจ้าหน้าที่ตำรวจ ทราบตัวผู้ต้องสงสัยที่ก่อเหตุในครั้งนี้แล้ว ทราบชื่อย่อว่า นาย ป และนาย ซ พร้อมได้ติดตามตัวผู้ต้องสงสัย ทั้ง 2 คน และรถยนต์คันที่ใช้ก่อเหตุ เพื่อมาสอบสวนขยายผลดำเนินคดีตามขั้นตอนของกฎหมายต่อไป พ.ต.ท.ประสิทธิ์ สุโข สารวัตร สอบสวน สภ.เมืองอ่างทอง ได้รับแจ้งเหตุจากนาย นฤเบส พลเรือน (บอล) อายุ 25 ปี ว่าถูกคู่อริเก่า นามสมตินาย ป. ได้ทำการใช้อาวุธปืนไม่ทราบขนาดไล่ยิงถล่มตนเองที่ขับขี่รถยนต์ โตโยต้า สีดำ หมายเลขทะเบียน บร 3889 กำแพงเพชร ขณะขับผ่านที่บริเวณสี่แยกวัดต้นสน ตำบลตลาดหลวง อำเภอเมือง จังหวัดอ่างทอง เบื้องต้นที่บริเวณด้านข้างของรถยนต์เหนือซุ้มล้อด้านหลังคนขับมีรถถูกยิง 2 รู แต่โชคยังดีตนเองไม่ได้รับบาดเจ็บแต่อย่างไร
