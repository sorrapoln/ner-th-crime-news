พล.ต.ต ชยานนท์ มีสติ ผบก.ภ.จว.สระบุรี พร้อมชุดสืบสวน แถลงข่าวความคืบหน้า คดีฆ่า นายธีทัด สาระวงษ์ อายุ 62 ปี เจ้าของฟาร์มเลี้ยงโคกระบือ โดยใช้ของแข็ง (ท่อนไม้และจอบตีที่ใบหน้า) เหตุเกิดภายในห้องพัก เลขที่ 4/1 หมู่5 ต.หนองปลาไหล อ.เมือง จ.สระบุรี ตั้งแต่ช่วงกลางดึกของคืน วันที่ 8 พฤษภาคมที่ผ่านมา โดยหลังก่อเหตุ คนร้ายไม่ทราบจำนวน ได้หลบหนีไป ทั้งนี้ คดีดังกล่าวเจ้าหน้าที่ตำรวจพบว่า เมียแท้ๆ เป็นผู้ "บงการฆ่าผัว" สามีตัวเอง ทั้งนี้ จากเหตุการณ์ดังกล่าว ทางเจ้าหน้าที่ชุดสืบสวนตำรวจภูธรภาค 1 พร้อมด้วยเจ้าหน้าที่ตำรวจชุดสืบสวนในพื้นที่ ได้ทำการแกะรอยคนร้าย จนทราบว่า ผู้ก่อเหตุมีจำนวน 3 คน ดังนั้น จึงได้ขอหมายศาลออกหมายจับ หลังจากสืบทราบว่า กลุ่มผู้ก่อเหตุ ได้หลบหนีไปกบดานอยู่ในพื้นที่ จังหวัดนครราชสีมา ดังนั้น จึงสั่งการให้เจ้าหน้าที่ชุดสืบสวน นำกำลังเข้าจับกุมตัวคนร้าย เอาไว้ได้ จำนวน 2 คน ประกอบด้วย 1.นายกล่องเกียรติ ภูเลาสิงห์ อายุ 42 ปี (คนลงมือใช้ท่อนเหล็กตีเหยื่อ จนเสียชีวิต) ซึ่งเป็นน้องชายของนางวาสนา สาระวงษ์ (ภรรยาผู้ตาย ) โดยนางวาสนา เป็นผู้จ้างวานฆ่า และ นายพิชิต พุฒิจันทร์ อายุ 40 ปี
