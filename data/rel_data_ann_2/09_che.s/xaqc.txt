ชุดสืบสวนเมืองกาญจนบุรี เข้าจับกุม นายพิษณุ นาคเถื่อน หรือ เล็ก อายุ 23 ปี และนายพุทธชัย ทองมั่น หรือ เวฟ อายุ 17 ปี หลังทั้งคู่ก่อเหตุฆ่า นายศุภเดช ช้อยสามนาค อายุ 37 ปี พนักงานขับแกร็บคาร์ แล้วนำศพไปฝังในป่าลึก พื้นที่บ้านหนองสามพราน ต.ลาดหญ้า อ.เมืองกาญจนบุรี ตั้งแต่วันที่ 16 ส.ค.ที่ผ่าน โดยมีผู้พบรถของกลางที่คนร้ายชิงไปจากผู้ตาย ซึ่งญาตินำไปโพสต์เพื่อหาเบาะแส หลังผู้ตายหายตัวไปอย่างไร้รอยรอย เบื้องต้น นายพิษณุให้การว่า เรียกใช้บริการรถของผู้ตายมา 5 ครั้ง ครั้งล่าสุด เมื่อผู้ตายมารับ ได้เอ่ยปากขอยืมรถผู้ตายไปทำงานที่ประจวบคีรีขันธ์ แต่ผู้ตายไม่ให้ จึงมีปากเสียงกัน ก่อนที่จะร่วมกับนายพุทธชัย ใช้มีดแทงผู้ตายแล้วนำศพไปฝัง จากนั้น ใช้ปากกาเมจิเขียนอำพรางทะเบียนรถจาก กบ 218 กาญจนบุรี เปลี่ยนเป็น กบ 248 กาญจนบุรี แล้วขับรถผู้ตายไปยัง จ.ประจวบคีรีขันธ์ ก่อนจะมาถูกจับกุม
