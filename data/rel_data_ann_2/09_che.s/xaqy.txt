ผู้สื่อข่าวรายงานว่า วานนี้ (1 ก.ย.) เมื่อเวลา 16.00 น. ภาพจากกล้องวงจรปิดหน้าบริษัท จำหน่ายรถยนต์แห่งหนึ่ง จะเห็นภาพมีผู้ชายเดินมาจากทางเข้าแล้วเดินมาเปิดรถเก๋งสีแดงที่จอดอยู่ หลังจากนั้นได้ขับถอยหลังแล้วขับออกจากลานจอดรถไป ต่อมาเจ้าหน้าที่ตำรวจ สภ.เมืองชลบุรี ได้รับแจ้งมีเหตุคนร้ายขโมยรถเก๋งไปที่ลานจอดรถบริษัทจำหน่ายรถยนต์แห่งหนึ่ง ริมถนนบายพาสเลี่ยงเมืองชลบุรี ขาเข้าพัทยา ต.บ้านสวน อ.เมือง จ.ชลบุรี จึงรุดไปตรวจสอบ พบ นายธันธิชา หรือ แนตตี้ สาวประเภทสอง อายุ 30 ปี พนักงานบริษัทดังกล่าว ชี้ให้ดูบริเวณที่จอดรถเก๋งยี่ห้อโตโยต้า ยาริส สีแดง หมายเลขทะเบียน 7951 ชลบุรี ของตนที่มีคนร้ายเป็นชายมาขโมยเอาไป
