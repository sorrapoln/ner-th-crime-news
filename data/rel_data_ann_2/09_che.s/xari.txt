วันนี้ (20 ม.ค.) เมื่อเวลา 07.30 น. เกิดเหตุเจ้าหน้าที่ตำรวจยิงตัวตาย เหตุเกิดภายในสถานีตำรวจรถไฟมักกะสัน เบื้องต้นทราบชื่อผู้ตาย คือ ส.ต.อ.ปริวัตร มั่นศักดิ์ อายุ 32 ปี ตำแหน่ง ผบ หมู่ ประจำ สถานีตำรวจรถไฟมักกะสัน ซึ่งอยู่ในระหว่างเข้าเวร รักษาการณ์ ภายในสถานีตำรวจรถไฟมักกะสัน ส่วนสาเหตุการก่อเหตุยังไม่มีการเปิดเผย เจ้าหน้าที่อยู่ระหว่างรอ มีรายงานจากมูลนิธิ ว่า สภาพศพของ ส.ต.อ.ปริวัตร พบอยู่ภายในห้องโถงของสถานี สวมใส่เสื้อยืดสีขาว กางเกงบอลขาสั้นสีดำ ไม่ได้สวมเครื่องแบบ ที่ศีรษะพบรอยกระสุนเข้าที่ข้างขมับซ้ายทะลุขมับขวา 1 นัด ยังไม่ทราบขนาดกระสุนปืน แต่เบื้องต้น เจ้าหน้าที่มูลนิธิที่เข้าไปดำเนินการเก็บร่างผู้เสียชีวิต ไม่พบอาวุธปืนและปลอกกระสุน เนื่องจากขณะมาถึงพบเจ้าหน้าที่พิสูจน์หลักฐานสำนักงานตำรวจแห่งชาติและแพทย์นิติเวช อยู่ระหว่างการเก็บของออกจากจุดเกิดเบื้องต้นพนักงานสอบสวน สน.พญาไท เจ้าของพื้นที่ได้มอบร่างให้เจ้าหน้าที่มูลนิธิร่วมกตัญญู เคลื่อนย้ายนำส่งชันสูตรที่ สถาบันนิติเวช โรงพยาบาลตำรวจ
