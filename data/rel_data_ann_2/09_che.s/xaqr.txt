เมื่อวันที่ 17 พ.ย.2564 เจ้าหน้าที่ตำรวจ สภ.เมืองมุกดาหาร คุมตัวกลุ่มชายวัยรุ่น ผู้ต้องหา ก่อเหตุ ทำร้ายร่างกาย นายเกริกฤทธิ์ แผ่นพรหม หรือ น้องเอ อายุ 18 ปี ไปทำแผนประกอบคำรับสารภาพที่ หอพักไม่มีชื่อ ในซอยตาดแคน 19 ถนนตาดแคน ต.มุกดาหาร อ.เมือง จ.มุกดาหาร โดยการทำแผนเริ่มจาก นายเชนต์ สุวรรณมงคล (มือแทง) พร้อมเพื่อนอีก 3 คนได้เข้ามาที่หน้าห้องก่อน เวลาต่อมาได้มีการเข้าไปทำร้ายร่างกายภายในห้องพักก่อนที่ นายเชนต์ จะตรงเข้าไปใช้มีดแทง น้องเอ ก่อนจะลากออกไปทำร้ายต่อด้านนอก แล้วก็เอาไปทำร้ายอยู่กลางถนนหน้าหอ จนเสียชีวิตแล้วก็หนีไป แล้วตำรวจก็ตามจับกุมตัวผู้ก่อเหตุได้ในวันที่ 15 พฤศจิกายน 64 พล.ต.ต.ชัชชัย วงศ์สุนะ ผู้บังคับการตำรวจจังหวัดมุกดาหาร กล่าวว่า วันนี้ได้นำตัวผู้ต้องหาทั้ง 4 คนมาทำแผนประกอบคำรับสารภาพในคดีที่มีการแทงกันและการจับกุมผู้ต้องหาจำนวน 4 คน ซึ่งเหตุเกิดเมื่อวันที่ 15 พฤศจิกายน 64 ตอนนี้ก็เข้าสู่ขั้นตอนของกฎหมายซึ่งก็ได้จับผู้ก่อเหตุได้ครบแล้วและได้แจ้งข้อกล่าวหากับทั้ง 4 คนแล้วหลังจากทำแผนก็จะทำการฝากขังที่เรือนจำจังหวัดมุกดาหาร ต่อมาเมื่อช่วงเวลา 11.00 น. จนท.ได้นำตัวผู้ต้องหาทั้งหมด 4 คนไปฝากขังที่ เรือนจำจังหวัดมุกดาหารซึ่งก่อนหน้านี้ได้ทำการแจ้งข้อกล่าวหาทั้งหมด 4 ข้อกล่าวหา คือ ร่วมกันฆ่าผู้อื่น, ร่วมกันทำร้ายผู้อื่นจนเป็นเหตุให้เกิดอันตรายแก่กายหรือจิตใจโดยไม่มีเหตุอันสมควร ร่วมกันเข้าไปในเคหสถานของผู้อื่นโดยใช้กำลังประทุษร้ายโดยอาวุธหรือโดย ร่วมกระทำความผิดด้วยกันตั้งแต่ 2 คนขึ้นไปในเวลากลางคืน และร่วมกันพาอาวุธ (มีด) ไปในเมือง หมู่บ้าน หรือทางสาธารณะโดยไม่มีเหตุอันควร โดยทางพนักงานสอบสวนได้คัดค้านการประกันตัวเพราะอัตราโทษสูง.
