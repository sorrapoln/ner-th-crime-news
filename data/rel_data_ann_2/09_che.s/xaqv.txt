เจ้าหน้าที่การไฟฟ้านครหลวงเร่งตรวจสอบความเสียหายและซ่อมแซมเสาไฟฟ้าแรงสูงริมถนนสิรินธร เขตบางพลัด หลังเมื่อกลางดึกที่ผ่านมา เกิดอุบัติเหตุรถเก๋งฮอนด้า ซีวิค ทะเบียน 9 กศ 5230 กรุงเทพมหานคร เสียหลักชนเสาไฟฟ้าอย่างรุนแรง ทำให้รถเสียหายยับเยิน ชิ้นส่วนกระจัดกระจายทั่วถนน โดยเฉพาะเครื่องยนต์ที่กระเด็นไปอยู่บนหลังคาของบ้านหลังหนึ่งใกล้ที่เกิดเหตุ อีกทั้งยังทำให้มีผู้เสียชีวิตในที่เกิดเหตุ 3 ศพ ซึ่งเจ้าหน้าที่ได้นำร่างส่งชันสูตรพลิกศพอย่างละเอียด ที่ภาควิชานิติเวชศาสตร์ ศิริราชพยาบาล นอกจากนี้ยังมีผู้บาดเจ็บ 2 คน
