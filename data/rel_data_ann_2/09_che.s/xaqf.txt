เมื่อวันที่ 14 พฤศจิกายน พล.ต.ท.กรไชย คล้ายคลึง ผบช.สอท. สั่งการ พ.ต.อ.รุ่งเลิศ คันธจันทร์ ผกก.กลุ่มงานต่อต้านการล่วงละเมิดทางเพศต่อเด็กทางอินเทอร์เน็ต นำกำลังจับกุม นายศักดิ์ (นามสมมุติ) อายุ 50 ปี ทำงานขายของในตลาดนัด พักอาศัยอยู่ในย่านดอนเมือง กรุงเทพมหานคร เมื่อวันที่ 12 พฤศจิกายนที่ผ่านมา หลังกลุ่มงานต่อต้านการล่วงละเมิดทางเพศต่อเด็กทางอินเทอร์เน็ต บก.ตอท. ได้รับแจ้งข้อร้องเรียนจากเด็กหญิงวัย 13 ปี ผ่านทางเพจเฟซบุ๊ก Ticac-Thailand Internet Crimes Against ว่ามีผู้ใช้บัญชีเฟซบุ๊ก ใช้โปรไฟล์และแสดงตนเองว่าเป็นเด็กหญิง วัย 12 ปี ทักเข้ามาพูดคุยตีสนิท จากนั้นได้พูดล่อลวงให้ส่งภาพในลักษณะลามกอนาจารไปให้ ผู้เสียหายหลงเชื่อและได้ส่งภาพตนเองในลักษณะโป๊เปลือยไปให้กับคนร้าย แล้วคนร้ายได้ข่มขู่ว่าหากอยากให้ลบภาพดังกล่าวให้ผู้เสียหายไปชักชวนเพื่อนมาถ่ายภาพลามกอนาจารแล้วส่งมาให้คนร้ายอีก 10 ราย ถึงจะยินยอมลบภาพ โดยได้ส่งข้อความมาในลักษณะข่มขู่มาโดยตลอด สาเหตุที่ทำมีรสนิยมชื่นชอบเด็ก แต่จากการตรวจสอบไม่ได้มีการนำภาพอนาจารไปขายต่อในโลกออนไลน์
