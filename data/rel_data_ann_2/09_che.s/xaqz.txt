นายศรีอัมพร ศาลิคุปต์ อดีตประธานศาลอุทธรณ์ภาค 5 เปิดเผยว่า ในวันอังคารที่ 25 ม.ค. 65 เวลา 13.00 น. จะนำหนังสือร้องเรียน ซึ่งมีตนและผู้พิพากษาชั้นผู้ใหญ่ร่วมกันลงชื่อไปร้องเรียนต่อคณะกรรมการป้องกันและปราบปรามการทุจริตแห่งชาติ (ป.ป.ช.) ให้ดำเนินคดีกับนายกรัฐมนตรี รองนายกรัฐมนตรี ฐานแทรกแซงการบริหารงานบุคคลของศาลยุติธรรม แต่งตั้งข้าราชการศาลยุติธรรมที่ประธานศาลฎีกา มีคำสั่งตั้งคณะกรรมการสอบสวนเรื่องทุจริตจัดซื้อจัดจ้างไปทำหน้าที่สำคัญในหน่วยงานที่อยู่ใต้สังกัดรัฐบาลหลายแห่ง อันอาจเป็นความผิดต่อกฎหมาย ในข้อหากระทำผิดต่อตำแหน่งหน้าที่ และความผิดต่อจริยธรรมของนักการเมือง
