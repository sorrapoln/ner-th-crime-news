ด้าน น.ส.จิราทิพย์ อายุ 16 ปี ซึ่งตั้งครรภ์ได้ 4 เดือน เปิดเผยว่า ตนเองกับแฟนคือนายชานน ขณะนั้นหนีไม่ทัน กลุ่มชายฉกรรจ์ 4-5 คน กระโดดลงจากรถกระบะ ปรี่เข้ามาหา ใช้อาวุธปืนจ่อที่ศีรษะนายชานน ก่อนลงมือทำร้าย ตนเองจึงอ้อนวอนขอชีวิต “อย่าทำอะไรพวกหนูเลย หนูท้อง” กลุ่มผู้ก่อเหตุก็ใช้ด้ามปืนตบเข้าที่ศีรษะนายชานนจนแตก ก่อนทั้งหมดจะพากันหลบหนีไป ตนจึงรีบพากันขี่จยย.มาโรงพยาบาล เบื้องต้น ผกก.สภ.หนองปรือ ได้สั่งการให้เจ้าหน้าที่ตำรวจติดตามกลุ่มคนร้ายที่ก่อเหตุอย่างอุกอาจ มาดำเนินคดีตามกฎหมายต่อไป
