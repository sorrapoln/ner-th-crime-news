เมื่อเวลา 12.00 น. วันที่ 29 มิถุนายน 2564 เจ้าหน้าที่ตำรวจสน.บึงกุ่ม ได้รับแจ้ง หนุ่มวัย 18 ปี ใช้อาวุธปืนยิงจบชีวิตตัวเอง ภายในบ้านพัก ซอยเสรีไทย 41 ถนนเสรีไทย แขวงคลองกุ่ม เขตบึงกุ่ม จึงไปตรวจสอบพร้อมด้วย แพทย์นิติเวช รพ.ตำรวจ เจ้าหน้าที่ กองพิสูจน์หลักฐาน(สพฐ.ตร) และมูลนิธิร่วมกตัญญู ที่เกิดเหตุเป็นบ้านใหญ่แบ่งเป็น 2 อาคาร โดยฝั่งขวาสูง 3 ชั้น ฝั่งซ้ายสูง 2 ชั้น ชั้นล่างเปิดให้บริการโต๊ะสนุกเกอร์ 2 ตัว ปิดให้บริการตามมาตรการป้องกันโรคโควิด-19 ภายในห้องนอน ชั้นล่าง พบศพหนุ่มวัย 18 ปี นอนเสียชีวิตที่พื้นข้างเตียงนอน สวมเสื้อยืด กางเกงผ้าขายาว มีบาดแผลถูกปืนยิงที่ศีรษะ 1นัด ที่ขมับขวา ในมือขวาพบอาวุธปืนพกสั้นยี่ห้อ CZ ขนาด 9 มม. 1 กระบอก ที่หน้าห้องพบปลอกกระสุนตกอยู่ 1 นัด สอบสวนญาติ หนุ่มวัย 18 ปี ผู้ตาย ขณะนี้ยังไม่ทราบสาเหตุการจบชีวิตครั้งนี้ โดยพบภาพจากกล้องวงจรปิดภายในบ้าน ก่อนเกิดเหตุผู้ตายเดินเข้าออกห้องพักเพียงลำพัง จนกระทั่จะก่อเหตุเมื่อช่วงเช้าที่ผ่านมา
