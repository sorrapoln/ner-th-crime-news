ผู้สื่อข่าวรายงานว่า วันนี้ (15 ม.ค.) เมื่อเวลา 22.30 น. ร.ต.อ.หญิง​ ปณิสรา สินพูล​ รอง สว. (สอบสวน)​ ส.รฟ.นพวงศ์ รับแจ้งเหตุรถไฟฟ้าสายสีแดงชนคนตาย บริเวณบนทางรถไฟฟ้าสถานีวัดเสมียนนารี แขวงลาดยาว เขตจตุจักร กรุงเทพฯ ที่เกิดเหตุบริเวณทางรถไฟฟ้าสายสีแดง ขาเข้ามุ่งหน้าสถานีกลางบางซื่อ ห่างจากสถานีวัดเสมียน พบผู้เสียชีวิตอยู่บริเวณกลางราง สภาพศพเป็นชาย อายุประมาณ 30-40 ปี นอนคุดคู้ เสียชีวิต ศีรษะ​ขาดกระเด็น ส่วนเท้าขาดทั้ง 2 ข้าง เหลือแต่ลำตัวอยู่ร่องกลางราง สวมเสื้อยืดสีเทา กางเกงขาสั้นสีเทา ภายในร่างกายไม่มีเอกสารติดตัว มีเพียงธนบัตรใบละ 1,000 บาท 1 ใบ และใบละ 100 บาท 1 ใบ และหน้ากากอนามัยในมือเท่านั้น
