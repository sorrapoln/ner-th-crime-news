วันที่ 13 ก.ย. 2562 ผู้สื่อข่าวรายงานว่า ตำรวจสภ.เมืองเพชรบูรณ์ ได้รับแจ้งมีเหตุคนถูกทำร้ายเสียชีวิตที่ร้านอาหารไม่มีชื่อห่างจากสี่แยกบายพาสป่าแดง หมู่ 10 ต.ป่าเลา อ.เมือง จ.เพชรบูรณ์ ที่เกิดเหตุเป็นร้านอาหารลักษณะเพิงหมาแหงนพบศพชาย นอนจมกองเลือดเสียชีวิตในลักษณะนอนคว่ำหน้า ทราบชื่อต่อมาคือ นายเสริม อายุ 74 ปี พบบาดแผลถูกของมีคมฟันเข้าที่เช่นข้อมือ ศีรษะ โดยเฉพาะที่บริเวณระหว่างไหล่กับลำคอเป็นแผลลึกยาวประมาณ 20 ซม.เลือดกระจายอยู่ทั่วบริเวณ และมีขวดเหล้าขาวที่ยังไม่ได้เปิดวางอยู่ข้างศพด้วย คาดว่าเสียชีวิตมาไม่ต่ำกว่า 10 ชั่วโมง ส่วนกระเป๋าสะพายและโทรศัพท์ของผู้ตายหายไปและนอกจากนั้นเอกสารประจำตัว ได้หายไปด้วย คาดว่าคนร้ายน่าจะเอาไปด้วย
