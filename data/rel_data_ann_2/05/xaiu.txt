เมื่อ 01.00 น.ที่ผ่านมา ตำรวจ สน.บางเขน รับแจ้งเหตุรถข้ามเกาะกลางถนนแล้วพุ่งชนต้นไม้ บนถนนเทพรักษ์ (ตัดใหม่) แขวงท่าแร้ง เขตบางเขน จึงรุดไปตรวจสอบ พร้อมอาสาสมัครกู้ภัยมูลนิธิร่วมกตัญญู ที่เกิดเหตุอยู่ถนนเทพรักษ์ฝั่งมุ่งหน้าไปถนนพหลโยธิน บริเวณกลางถนน ช่วงเลยทางเข้าวัดหนองผักชีประมาณ 200 เมตร พบรถยนต์ BMW รุ่น 320D สีดำ ทะเบียนป้ายแดง ข-8888 กรุงเทพมหานคร จอดขวางถนนหลังจากชนต้นไม้ สภาพรถถุงลมนิรภัยทำงาน กันชนหน้าเสียหายแทบทั้งหมด ล้อหน้าขวาหลุด ประตูหน้าฝั่งซ้ายยุบ มีเศษกระจกตกเกลื่อนอยู่บนพื้นถนน ห่างไปประมาณ 300 เมตร บนเกาะกลางถนน พบล้อหน้าตกอยู่
