วันนี้ (21 ม.ค. 65) เวลาประมาณ 10.30 น. พล.ต.อ.ดำรงศักดิ์ กิตติประภัสร์ รอง ผบ.ตร., พล.ต.ท.ธนายุตม์ วุฒิจรัสธำรงค์ ผบช.ภ.7, นายณรงค์ รักร้อย ผู้ว่าราชการจังหวัดสมุทรสาคร, พล.ต.ต.อภิชาติ วรรณภักดิ์ ผบก.ภ.จว.สมุทรสาคร, พล.ต.ต.อนันต์ นานาสมบัติ ผบก.ปคบ., นายอาวุธ วิเชียรฉาย ปลัดจังหวัด สค., นายชนินทร์ ทิพปภาสมิทธิ์ ปศุสัตว์จังหวัด สค., นางสาวสรณาคมน์ บุญกำเนิด นักชำนาญการพิเศษกลุ่มกำกับและพัฒนาเศรษฐกิจการค้า (กศ.) สำนักงานพาณิชย์จังหวัด สค. นำกำลังเข้าตรวจสอบห้องเย็นที่มีพฤติกรรมกักตุนเนื้อหมู พร้อมกัน 11 เป้าหมาย ในพื้นที่ จ.สมุทรสาคร พล.ต.อ.ดำรงศักดิ์ เปิดเผยว่า นายกรัฐมนตรีมีความกังวลกรณีเนื้อสุกรมีราคาสูงขึ้น สั่งการให้หน่วยงานที่เกี่ยวข้องเร่งสืบสวน ปราบปราม สืบเนื่องจากช่วงที่ผ่านมา มีการนำเนื้อสุกรเข้ามากักตุนในห้องเย็นเป็นจำนวนมาก เป็นสาเหตุให้เนื้อหมูมีราคาแพง วันนี้จึงได้มีการบูรณาการกำลังกันทุกฝ่ายที่เกี่ยวข้องเข้าตรวจสอบพร้อมกัน 25 จุด โดยในจังหวัดสมุทรสาครมีการตรวจสอบทั้งสิ้น 11 จุด
