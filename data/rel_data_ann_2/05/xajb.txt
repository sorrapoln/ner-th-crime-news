23 ม.ค.65 เมื่อกลางดึกที่ผ่านมาเจ้าหน้าที่ศูนย์วิทยุ 191 อ่างทองได้รับแจ้งเหตุวัยรุ่นยิงกันมีผู้ได้รับบาดเจ็บ เหตุเกิดบริเวณหน้าโรงพยาบาลอ่างทอง 3 ภายในชุมชนเมืองใหม่ชัยมงคล ต.บ้านแห อ.เมือง จ.อ่างทอง หลังได้รับแจ้งจึงประสานเจ้าหน้าที่ตำรวจสายตรวจ สภ.เมืองอ่างทอง รุดไปยังที่เกิดเหตุเมื่อไปถึงพบชาวบ้านกำลังยืนพูดคุยกันอยู่ บริเวณพื้นถนนด้านหน้าโรงพยาบาลพบปลอกกระสุนปืนไม่ทราบขนาดตกอยู่ 1 ปลอก เศษขวดกระจายเกลื่อนทั่วทั้งบริเวณ นอกจากนี้ยังพบรอยเลือดกระจายอยู่จำนวนมาก ส่วนผู้ได้รับบาดเจ็บเป็นเยาวชนอายุ 15 ปีถูกยิงเข้าที่เหนือเขาด้านซ้ายพลเมืองดีนำส่งโรงพยาบาลอ่างทอง
