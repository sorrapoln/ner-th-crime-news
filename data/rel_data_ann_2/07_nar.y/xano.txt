วันที่ 1 ธ.ค.64 ร.ต.ท.(หญิง) พุธิดา นิติชาติ รองสารวัตร (สอบสวน) สภ.ตากใบ จ.นราธิวาส ได้รับแจ้งเหตุคนร้ายใช้อาวุธปืนก่อเหตุยิงชาวบ้านเสียชีวิต 1 ราย เหตุเกิดบริเวณหน้าบ้านหลังหนึ่ง พื้นที่หมู่ 6 ต.เจ๊ะเห อ.ตากใบ จ.นราธิวาส จึงรุดไปตรวจสอบพร้อม พ.ต.ท.จารุกิตติ์ ศรีเดช รอง ผกก.สส. รรท.ผกก.สภ.ตากใบ เจ้าหน้าที่ตำรวจ ทหาร และฝ่ายปกครอง ที่เกิดเหตุเจ้าหน้าที่พบมีผู้เสียชีวิต 1 ราย ทราบชื่อคือ น.ส.นูรีดา ยาโก๊ะ อายุ 44 ปี ถูกยิงด้วยอาวุธปืนไม่ทราบชนิดและขนาด เสียชีวิตจมกองเลือด จากการสอบสวนทราบว่า คนร้ายแต่งกายชุดคล้ายทหารพราน ควงอาวุธปืนเดินเข้ามาข่มขู่ชาวบ้าน ภายในร้านค้าของชำ บริเวณสนามกีฬาเทศบาลตากใบ จากนั้นคนร้ายได้เดินออกจากร้านแล้วไปยิงผู้เสียชีวิต ทั้งนี้คนร้ายยังทิ้งใบปลิวข่มขู่ว่ายังเหลืออีก 13 ราย ทำให้ชาวบ้าน ตกใจหวาดผวาไปตามๆ กัน นอกจากนั้นยังข้อความในกระดาษ ระบุเวลาฝึก 32 วัน ยังเหลือ 13 ราย เบิกปืน 6 โมง หลัง มก.พัน 7.15 น. กินข้าว 6.30 น. จากแหล่งข่าวในพื้นที่ระบุว่าภายหลังที่คนร้ายได้ก่อเหตุแล้วพยายามหลบหนี แต่ถูกเจ้าหน้าไล่ล่าตามจับกุมได้ เบื้องเป็นอดีตทหารพราน ยังไม่ทราบสังกัดที่ชัดเจน มีภูมิลำเนาอยู่ จ.สุราษฎรธานี ส่วนความคืบหน้าจะรายงานให้ทราบต่อไป
