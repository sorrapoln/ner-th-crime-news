เกิดเหตุนักศึกษามหาวิทยาลัยราชภัฎแห่งหนึ่งคาดถูกฆาตกรรมนำศพมาทิ้งบริเวณทางออกลานดิน ห้างสรรพสินค้าโลตัสรังสิต ต.ประชาธิปัตย์ อ.ธัญบุรี จ.ปทุมธานี ห่างจากถนนคอนกรีต 4 ม.ทราบชื่อต่อมาคือนายศรยุทธ์ พิมพ์มณีวรรณ์ อายุ 25 ปี สภาพศพนอนหงายอยู่ในป่าหญ้า สวมเสื้อเชิ้ตแขนสั้น กางเกงขายาวสีดำ พบบาดแผลถูกของมีคมปาดที่ลำคอ 1 แผล และรอยกรีดที่ข้อมือขวาอีกหลายแห่งในตัวพบเงินสดกว่า 300 บาท โทรศัพท์มือถือ และบัตรนักศึกษามหาวิทยาลัยราชภัฎแห่งหนึ่ง สาขาเทคโนโลยีไฟฟ้าอุตสาหกรรม ระดับชั้นปริญญาตรีปีที่ 2 คาดว่าเสียชีวิตมาแล้ว 2 วัน นายสมศักดิ์ เพราะนิสัย พนักงานรักษาความปลอดภัย เล่าว่า ช่วงประมาณ 12.00 น.ที่ผ่านมา ขณะกำลังตรวจดูความเรียบร้อยที่เกิดเหตุ พบหญ้าล้มเป็นทางยาวสงสัยลงไปดูจึงพบผู้เสียชีวิต ด้าน พ.ต.อ.อภิชาติ ทองแพ ผู้กำกับการสถานีตำรวจภูธร ประตูน้ำจุฬาลงกรณ์ เปิดเผยว่า ยังไม่แน่ชัดแน่ว่า ผู้ตายถูกทำร้ายมาจากที่ใด จุดเกิดเหตุกลางคืนค่อนข้างเปลี่ยว ขณะนี้อยู่ระหว่างตรวจสอบกล้องวงจรปิด พร้อมนำศพส่งโรงพยาบาลธรรมศาสตร์เฉลิมพระเกียรติ เพื่อหาสาเหตุการเสียชีวิตที่แท้จริงอีกครั้ง
