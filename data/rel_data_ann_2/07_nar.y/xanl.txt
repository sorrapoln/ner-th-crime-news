เจ้าหน้าที่กู้ชีพของมูลนิธิป่อเต็กตึ้งได้รับแจ้งว่ามีคนถูกทำร้ายร่างกายได้รับบาดเจ็บ จึงเดินทางไปให้ความช่วยเหลือ ที่เกิดเหตุข้างตึก 3 ภายในเอื้ออาทรสุวรรณภูมิ 1 ต.ศีรษะจรเข้ใหญ่ อ.เสาธง จ.สมุทรปราการ พบ นายวิชัย คำหลอม อายุ 37 ปี ถูกตีด้วยของแข็งจนมีแผลแตกต้องให้แพทย์เย็บที่หลังศีรษะ เจ้าหน้าที่จึงปฐมพยาบาลและนำตัวส่งโรงพยาบาลบางพลี จากการสอบถาม นางจันทนา เพื่อนวงเหล้า ให้การว่าตนเองและ นายวิชัย นั่งดื่มสุรากันอยู่ จู่ๆ นายฟอร์ต ซึ่งพักอยู่ตึกตรงข้ามเดินเข้ามาหาแล้วถามว่ามองหน้าทำไม จากนั้นก็กลับไปเอาไม้มาตีใส่ นายวิชัย จนตนเองต้องเข้าห้ามปราบ ซึ่งก่อนหน้านี้เคยก่อเหตุกันมาแล้วหลายครั้ง เหมือนเคยเป็นไม้เบื่อไม้เมากันมาพอสมควร
