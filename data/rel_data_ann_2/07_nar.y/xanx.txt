วันที่ 23 ม.ค. 2565 จากกรณีพญ.วราลัคน์ สุภวัตรจริยากุล แพทย์ผู้ชำนาญการด้านจักษุวิทยา ภาควิชาจักษุวิทยา คณะแพทยศาสตร์ จุฬาลงกรณ์มหาวิทยาลัย เดินข้ามถนน บริเวณทางม้าลายหน้าสถาบันไตภูมิราชนครินทร์ ถนนพญาไทแล้วถูกส.ต.ต.นรวิชญ์ บัวดก ตำรวจกองบังคับการอารักขาและควบคุมฝูงชน ขี่บิ๊กไบค์ ยี่ห้อดูคาติ สีแดง ชน พญ.วราลัคน์ เสียชีวิต ล่าสุดพล.ต.ต.นครินทร์ สุคนธวิท ผู้บังคับการกองบังคับการอารักขาและควบคุมฝูงชน ซึ่งเป็นผู้บังคับบัญชาของ ส.ต.ต.นรวิชญ์ เปิดเผยว่า คนที่ขี่รถจักรยานยนต์บิ๊กไบค์ชน พญ.วราลัคน์เป็นตำรวจจริงและเป็นผู้ใต้บังคับบัญชา หลังก่อเหตุก็อยู่ในที่เกิดเหตุ และไปพบกับพนักงานสอบสวนสน.พญาไท โดยพนักงานสอบสวน แจ้งข้อหาขับรถประมาทเป็นเหตุให้ผู้อื่นได้รับอันตรายถึงแก่ชีวิต
