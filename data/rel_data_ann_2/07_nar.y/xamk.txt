เจ้าหน้าที่ กก.ดส.บช.น รุดช่วยเมียสาวไทย ถูกผัวชาวอียิปต์ซาดิสม์ใช้มีดแทง-ถ่านร้อนนาบตัว-ทุบตี เจ็บปางตาย ก่อนเตรียมสอบปากคำเอาผิดผัวโหดรายนี้ (6 ต.ค. 64) สืบเนื่องจากกรณีที่สื่อต่างๆได้เสนอข่าวว่า มีสาวชาวไทย ผู้เสียหาย ร้องเรียนว่าถูกสามีชาวต่างชาติ ทำร้ายด้วยการตบตี ก่อนคีบถ่านร้อนๆ นาบตามตัว และใช้มีดแทง โดยกังขังไว้ในห้องพักประมาณ 2 เดือน เพราะสามีคิดว่าถูกภรรยาของไสยศาสตร์ เกี่ยวกับทางด้านมนตร์ดำมหาเสน่ห์ใส่นั้น เจ้าหน้าที่ได้สอบถามเพิ่มเติมจนทราบว่า ชาวต่างชาติที่ทำร้ายร่างกาย ซึ่งเป็นสามีหญิงสาวคนดังกล่าว ทราบชื่อคือ Mr.WAEL อายุ 47 ปี ชาวอียิปต์ มีอาชีพเปิดอู่ขายอะไหล่รถ ย่านกรุงเทพกรีฑาฯ โดยเจ้าหน้าที่ได้เชิญตัวมาทำงานสอบสวนเรื่องที่เกิดขึ้น ซึ่งสามีหญิงสาวยังคงใช้การปฎิเสธว่าไม่ได้ทำร้ายร่างกายตามที่ถูกร้องเรียน แต่เจ้าหน้าที่ยังไม่ปักใจเชื่อ เนื่องจากหญิงสาวมีแผลถูกทำร้ายร่างกายหลายแห่ง
