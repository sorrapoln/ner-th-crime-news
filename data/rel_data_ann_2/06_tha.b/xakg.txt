จากกรณีเมื่อวันที่ 12 พ.ย.64 เวลา 18.45 น. ร.ต.อ.ปัญจพล พวงปัญญา รองสารวัตรสอบสวน สภ.เมืองร้อยเอ็ด ได้รับแจ้งเหตุคนถูกทำร้ายด้วยอาวุธปืน ภายในร้านนวดแผนไทยแห่งหนึ่ง (ร้านสุขกาย สุขใจ) ริมถนนรณชัยชาญยุทธ ซอยรณชัยชาญยุทธ ซ.2 ต.ดงลาน อ.เมือง จ.ร้อยเอ็ด จึงรุดออกตรวจสอบพร้อมอาสาสมัครกู้ภัยนครสาเกต ถึงจุดเกิดเหตุ พบเป็นบริเวณภายในร้านอาหาร พบผู้บาดเจ็บเป็นหญิง 1 ราย ทราบชื่อคือนางสาวแก้วตา แก้วสังข์ อายุ 39 ปี (เจ้าของร้าน) ตรวจสอบพบบาดแผลถูกยิงด้วยกระสุนปืน บริเวณข้อมือซ้ายและเข่าซ้าย กระสุนฝังใน พบปลอกกระสุนขนาด 9 มม. ตกอยู่ในจุดเกิดเหตุ 1 นัด เบื้องต้นอาสาสมัครกู้ภัยเร่งให้การช่วยเหลือปฐมพยาบาล เร่งนำส่งโรงพยาบาลร้อยเอ็ด เบื้องต้นร้อยเวรสอบสวน ได้ตรวจสอบที่เกิดเหตุเพื่อเก็บหลักฐานในจุดเกิดเหตุ และจะได้ตรวจสอบภาพจากกล้องวงจรปิด เร่งติดตามตัวคนร้ายมาดำเนินคดีตามกฎหมายต่อไป ภายหลังจากเกิดเหตุ พ.ต.อ.เนติวัฒน์ จันทรา ผกก.สภ.เมืองร้อยเอ็ด ได้สั่งการให้ พ.ต.ท. ไพรรัตน์ บุปผา รอง ผกก. สืบสวน สภ.เมืองร้อยเอ็ด พ.ต.ต. นัฐพงษ์ นาอุดม สว.สืบสวน สภ.เมืองร้อยเอ็ด นำกำลังเจ้าหน้าที่ชุดสืบสวนลงพื้นที่เพื่อหาข้อมูลจนกระทั่งทราบเบาะแสของตัวคนร้าย จึงได้นำกำลังไปจับกุมตัว โดยจับได้ที่บ้านหลังหนึ่ง ทราบชื่อของคนร้ายคือนายยิษฐา เมาะราศี อายุ 30 ปี ชาวจังหวัดสมุทรสาคร พร้อมด้วยอาวุธปืนที่ใช้ก่อเหตุยี่ห้อกล็อก 17 จำนวน 1 กระบอก พร้อมด้วยลูกกระสุนปืนขนาด 9 มม.จำนวน 30 นัด และรถยนต์กระบะยี่ห้ออีซูซุ ดีแมคซ์ สีบรอนซ์เทา หมายเลขทะเบียน 2ฒภ- 4890 กทม.
