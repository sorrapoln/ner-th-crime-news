พลตำรวจตรีไพศาล วงศ์วัชรมงคล ผู้บังคับการตำรวจภูธรจังหวัดนนทบุรี และ พันตำรวจเอกนภธร วาชัยยุง ผู้กำกับการ สภ.บางศรีเมือง ร่วมกันแถลงการจับกุม นายประกอบ สุทธิศิริ อายุ 37 ปี ตามหมายจับศาลจังหวัดนนทบุรี ข้อหาข่มขืนกระทำชำเราผู้อื่นโดยใช้กำลังประทุษร้ายโดยผู้นั้นอยู่ในภาวะที่ไม่สามารถขัดขืนได้ สืบเนื่องจาก เมื่อวันที่ 16 มกราคมที่ผ่านมา นายประกอบได้มอมเหล้าลูกชายของตัวเอง และ นางสาวบี นามสมมติ อายุ 15 ปี แฟนสาวของลูกชายจนเมาหมดสติ และได้ข่มขืนนางสาวบี บริเวณหน้าห้องน้ำภายในห้องเช่า ตรอกสุรา ชุมชนท่าน้ำนนท์ ตำบลบางศรีเมือง อำเภอเมือง จังหวัดนนทบุรี
