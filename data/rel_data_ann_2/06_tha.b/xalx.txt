เบื้องต้นทราบว่า นายเก่ง ขึ้นรถโดยสารมากับแฟนสาวจากย่านพระราม 3 โดยนั่งอยู่เบาะคู่ฝั่งขวาก่อนถึงเบาะหลัง ขณะที่นายกมลฉัตรขึ้นรถเมล์ตรงป้ายกรมศุลกากร เดินมานั่งแถวเบาะหลัง นายเก่งจึงไล่ให้นายกมลฉัตร ย้ายไปนั่งที่อื่น ก่อนจะมีการโต้เถียงและชกต่อยกันขึ้น นายเก่งได้ชักมีดที่พกติดตัวออกมากระหน่ำแทงนายกมลฉัตร และพยายามจะหลบหนี แต่ไม่สามารถหลบหนีได้ เนื่องจากรถอยู่บนทางด่วน ก่อนที่คนขับจะเลี้ยวรถเข้ามาใน สน.ท่าเรือ และถูกจับกุมตัวได้ดังกล่าว
