โดยคดีนี้ตำรวจกองกำกับการสืบสวนนครบาล 7 ได้รับข่าวว่ามีกลุ่มผู้ค้ายาเสพติดตามแนวชายแดน ได้มีการขนยาเสพติดจากแนวชายแดนจังหวัดนครพนมไปส่งยังจังหวัดสมุทรสาคร ซึ่งใช้เส้นทางในพื้นที่นครบาล 7 อยู่หลายครั้ง จนเมื่อวันที่ 5 มกราคม ที่ผ่านมา สายลับแจ้งว่าจะมีการขนส่งลำเลียงยาเสพติดอีกครั้งโดยใช้เส้นทาง ถนนบรมราชชนนี มุ่งหน้า ถนนพุทธมณฑลสาย 4 จึงได้นำกำลังไปเฝ้าสังเกตการณ์และดักซุ่มติดตามและพบรถยนต์(กระบะ)ยี่ห้อ อีซูซุ รุ่นดีแม็ก สีขาว ทะเบียน ผฉ 6886 อุบลราชธานี ตามที่สายลับแจ้งข่าว จึงได้ติดตามรถยนต์คันดังกล่าวไปจนถึง วัดบางปิ้ง อำเภอเมือง จังหวัดสมุทรสาคร พบนายมานพ พงษ์ศิริ ขับขี่รถจักรยานยนต์มาจอดเพื่อจะรับยาเสพติดไปส่งให้ลูกค้า เจ้าหน้าที่จึงได้เข้าแสดงตัวเป็นเจ้าหน้าที่ตำรวจขอเข้าตรวจค้นรถพบนายอาภากร ลาบสาร เป็นคนขับมีนายสุทธิพงษ์ สีทา นั่งข้างคนขับ และพบกัญชาของกลาง
