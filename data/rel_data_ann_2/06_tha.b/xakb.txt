เมื่อเวลา 15.15 น. วันที่ 20 พ.ย. 64 ร.ต.อ.ชัยชน เรืองเพชร รอง สว.(สอบสวน) สน.ดุสิต รับแจ้งเหตุยิงตัวตาย เหตุเกิดที่แฟลตตำรวจ 5 หลัง สน.ดุสิต ถนนพระราม 5 แขวงและเขตดุสิต กทม. รุดไปตรวจสอบพร้อมเจ้าหน้าที่กองพิสูจน์หลักฐานแพทย์เวร นิติเวช รพ.พระมงกุฎเกล้า หน่วยกู้ชีพ รพ.วชิรพยาบาล และอาสาสมัครมูลนิธิร่วมกตัญญู ที่เกิดเหตุเป็นแฟลตที่พักอาศัยของข้าราชการตำรวจ มีความสูง 5 ชั้น ภายในห้องพักบนชั้น 3 พบศพ น.ส.ขวัญชนก ดำรงธรรม อายุ 16 ปี หรือน้องเตย นักเรียนมัธยมศึกษาปีที่ 5 เป็นลูกสาวของ ร.ต.ท.ปิยะพงศ์ ดำรงธรรม รอง สว.อก.สน.ดินแดง สภาพศพนอนหงายอยู่บนที่นอนปูบนพื้นห้อง สวมเสื้อยืดแขนสั้นสีชมพู กางเกงขาสั้น สีดำ มีบาดแผลถูกยิงที่หน้าอกซ้าย 1 นัด และพบอาวุธปืนลูกโม่ .38 สมิธแอนด์เวสสัน ตกอยู่บนเตียงใกล้มือขวาผู้ตาย ในรังเพลิงพบปลอกกระสุน 2 ปลอก กระสุน 3 นัด
