(22 ม.ค.65) เวลาประมาณ 03.00 น. สภ.เมืองกาญจนบุรี รับแจ้งจากศูนย์วิทยุ 191 เกิดเหตุนักท่องเที่ยวชาวต่างชาติถูกทำร้ายจนเสียชีวิต 1 ราย บาดเจ็บสาหัส 1 ราย และเป็นคนไทยอีก 1 ราย เหตุเกิดภายในซอยศรีลังกา เขตเทศบาลเมืองกาญจนบุรี จ.กาญจนบุรี หลังรับแจ้งได้รีบเดินทางไปตรวจสอบที่เกิดเหตุ พร้อมประสานแพทย์เวร รพ.พหลพลพยุหเสนาฯ ให้มาร่วมชันสูตรพลิกศพ ที่เกิดเหตุพบ เจ้าหน้าที่กู้ชีพของมูลนิธิพิทักษ์กาญจน์ กำลังเร่งช่วยเหลือนำตัวผู้ได้รับบาดเจ็บ ทั้งนักท่องเที่ยวชาวต่างชาติ และคนไทย ส่ง รพ. เพื่อให้แพทย์ทำการรักษาอาการอย่างเร่งด่วน ตรวจสอบที่บริเวณหน้าบ้าน พบร่องรอยการต่อสู้ ข้าวของพังเสียหาย รอยคราบเลือดไหลสาดกระจายไปทั่ว ที่บริเวณลานดินหน้าบ้านพบเคียวเกี่ยวข้าวตกอยู่ 1 เล่ม ตำรวจได้เก็บไว้เป็นหลักฐานแล้ว
