ผู้สื่อข่าวรายงานว่า เมื่อเวลา 10.00 น. วันที่ 20 มกราคม 2565 ศูนย์วิทยุ สภ.ท่าลี่ จ.เลย ได้รับแจ้งมีเหตุรถกระบะตำรวจ สภ.โพนทอง เสียหลักพลิกคว่ำ ที่ถนนสายท่าลี่-เมืองเลย รอยต่อเขตพื้นที่เมืองเลย ต.โคกใหญ่ อ.ท่าลี่ เมื่อรับแจ้งได้เดินทางไปตรวจสอบ ในที่เกิดเหตุพบรถกระบะโตโยต้าวีโก้ สีบรอนซ์เงิน ทะเบียน 1 ฒอ 8172 กรุงเทพมหานคร สภาพหงายท้องล้อชี้ฟ้าอยู่ไหล่ทางถนน พบ ร.ต.อ.สมศักดิ์ อิ่มพันธ์ รอง สวป.สภ.โพนทอง คนขับอยู่ที่เกิดเหตุ จากการสอบถามทราบว่า กำลังนำรถไปตรวจสภาพที่กองบังคับการตำรวจภูธรจังหวัดเลย เมื่อมาถึงที่เกิดเหตุมีฝนตกถนนลื่น ทำให้รถเสียหลักพลิกคว่ำไหล่ทางจนล้อชี้ฟ้า ส่วนตนเองไม่ได้รับบาดเจ็บแต่อย่างไร
