เมื่อเวลา 15.00 น. 12 ก.พ. เจ้าหน้าที่ตำรวจภูธรเสม็ด รับแจ้งเหตุชิงรถจักรยานยนต์ ที่บริเวณร้านสะดวกซื้อ ซอยลุงสอง หมู่ 1 ต.เสม็ด อ.เมืองจังหวัดชลบุรี ที่เกิดเหตุพบ น.ส.สุภาภรณ์ อายุ 28 ปี เจ้าหน้าที่สำนักงานอุตสาหกรรมจังหวัดชลบุรี พร้อมเพื่อนสาวอีก 2 คนยังอยู่ในอาการตกใจ น.ส.สุภาภรณ์ กล่าวว่า คนร้ายเป็นชายสูงผมหยิก ใส่เสื้อคนงาน ใช้ไขควงปลายแหลมมาจี้และผลักให้ลงจากรถจักรยานยนต์ จากนั้นคนร้ายได้ขี่รถจักรยานยนต์หลบหนีไป ต่อมาได้เข้าแจ้งความที่ สถานีตำรวจภูธรเสม็ด เพื่อให้ช่วยติดตามตัวคนร้าย
