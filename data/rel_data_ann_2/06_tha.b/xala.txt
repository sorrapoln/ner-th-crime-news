ตำรวจ สภ.เมืองอ่างทอง รับแจ้งเหตุวัยรุ่นทะเลาะวิวาทใช้อาวุธปืนจนมีผู้ได้รับบาดเจ็บ เหตุเกิดขึ้นที่ชุมชนเมืองใหม่ชัยมงคล ตำบลบ้านแห อำเภอเมือง จังหวัดอ่างทอง ที่เกิดเหตุพบรอยเลือดหยดเป็นทางและพบปลอกกระสุนปืน สอบถามผู้เห็นเหตุการณ์ บอกว่า เมื่อช่วงคืนที่ผ่านมา (22 ม.ค.) ได้ยินเสียงปืนดังขึ้นหลายนัดและมีเสียงรถจักรยานยนต์ขับขี่เสียงดัง เมื่อออกไปดูก็พบว่ามีวัยรุ่นชายอายุประมาณ 15 ปี ถูกยิงได้รับบาดเจ็บ ชาวบ้านและเพื่อนของคนเจ็บต้องช่วยกันนำส่งโรงพยาบาลใกล้เคียง
