ผู้สื่อข่าวรายงานว่า เมื่อเวลา 22.00 น. วานนี้ (12 ก.ย.) เจ้าหน้าที่ตำรวจ สภ.ปทุมราชวงศา จังหวัดอำนาจเจริญ รับแจ้งเหตุมีชายคุ้มคลั่งใช้ขวานทำร้ายผู้อื่น จึงได้นำกำลังออกแล้วระงับเหตุ เมื่อไปถึงที่เกิดเหตุ ที่บ้านหลังหนึ่ง หมู่ 6 บ้านยางเครือพัฒนา ตำบลนาป่าแซง อำเภอปทุมราชวงศา พบ นายอำคา อายุ 38 ปี อยู่ในอาการคุ้มคลั่งใช้ขวานฟัน นางหนู อายุ 80 ปี ย่าแท้ๆ ของนายอำคา จากนั้นได้จุดไฟเผาร่างของนางหนู ซึ่งชาวบ้านที่เห็นเหตุการณ์ ต่างหวาดกลัวไม่กล้าเข้าใกล้ เจ้าหน้าที่ตำรวจใช้เวลากว่า 1 ชั่วโมงจึงสามารถควบคุมตัวผู้ก่อเหตุเอาไว้ได้
