จากกรณีที่ นายข่อง (ไม่มีนามสกุล) อายุ 25 ปี ชาวเมียนมา ผู้ต้องหาคดีข่มขืนกระทำชำเราเด็กหญิงอายุ 13 ปี เมื่อต้นเดือน พ.ย.ที่ผ่านมา ในพื้นที่ อ.ฝาง จ.เชียงใหม่ ได้หลบหนีออกจากห้องควบคุม สภ.ฝาง เมื่อช่วงเช้าวันที่ 24 พ.ย.ที่ผ่านมา ล่าสุดเมื่อเวลา 19.35 น. วันที่ 24 พ.ย.64 เจ้าหน้าที่ตำรวจ สามารถตามจับกุมตัวนายข่อง ได้แล้ว ในป่าท้ายหมู่บ้านแม่ใจ หมู่ 19 ต.เวียง อ.ฝาง จ.เชียงใหม่ จากนั้นจึงควบคุมตัวกลับมาที่ สภ.ฝาง เพื่อสอบสวนและดำเนินคดี เบื้องต้น นายข่อง ให้การว่า หลังก่อเหตุและถูกจับกุม กลัวว่าจะถูกดำเนินคดีรุนแรง จึงคิดหนีอย่างเดียว
