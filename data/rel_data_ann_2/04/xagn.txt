เมื่อคืนที่ผ่านมาตำรวจกองปราบ ร่วม ตร.สืบสวนภูธรจังหวัดสุราษฎร์ธานี นำกำลังเข้าควบคุมตัวตัว นายศุภวัฒน์ อายุ 27 ปี ที่บ้านซึ่งตั้งอยู่ในสวนยางพารามาทำการสอบสวนที่ สภ.เวียงสระ อ.เวียงสระ จ.สุราษฎร์ธานี หลังเจ้าหน้าที่กองปราบได้รับการร้องเรียนจากนางสายบัว อายุ 46 ปี แม่ยายนายศุภวัฒน์ ว่า ลูกสาวของเธอคือนางพรนภา โทรมาขอความช่วยเหลือ หลังถูกสามีทำร้ายร่างกาย และบอกว่านายศุภวัฒน์ก่อเหตุฆาตกรรมลูกสาววัย 4 เดือน โดยทำร้ายร่างกายจนสลบ แล้วจับกดน้ำจนเสียชีวิต ก่อนจะนำศพไปฝังไว้ที่ สำนักสงฆ์ทุ่งโศก หมู่ที่ 9 ต.บ้านส้อง อ.เวียงสระ
