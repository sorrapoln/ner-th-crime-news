ช่วงเช้าที่ผ่านมา เจ้าหน้าที่ตำรวจ สน.พญาไท ได้รับแจ้งเหตุเจ้าหน้าที่ "ตำรวจรถไฟ" ได้ใช้อาวุธปืนยิงตัวตาย เหตุเกิดภายในสถานีตำรวจรถไฟมักกะสัน โดยผู้เสียชีวิตทราบภายหลังคือ ส.ต.อ.ปริวัตร (สงวนนามสกุล) อายุ 32 ปี ตำแหน่ง ผบ.หมู่ ประจำ สถานีตำรวจรถไฟมักกะสัน ซึ่งอยู่ในระหว่างเข้าเวร รักษาการณ์ ภายในสถานีตำรวจรถไฟมักกะสัน หลังรับแจ้งจึงเดินทางไปตรวจสอบยังที่เกิดเหตุ พบศพ ส.ต.อ.ปริวัตร อยู่ภายในห้องโถงของสถานีตำรวจรถไฟมักกะสัน โดยผู้ตายสวมเสื้อยืดสีขาว กางเกงบอลขาสั้นสีดำ ไม่ได้สวมเครื่องแบบ ที่ศีรษะพบรอยกระสุน เข้าที่ข้างขมับซ้ายทะลุขมับขวา 1 นัด ยังไม่ทราบขนาดกระสุนปืน
