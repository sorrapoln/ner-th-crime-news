กลางดึกที่ผ่านมา พ.ต.ต.เกียรติศักดิ์ เกิดโชค รองสารวัตรสอบสวน สภ.ไทรโยค จ.กาญจนบุรี ได้รับแจ้งจากศูนย์วิทยุ191 ว่า เกิดอุบัติเหตุรถกระบะชนท้ายรถบรรทุก10 ล้อ "เสยท้ายบรรทุก10ล้อ" ทำให้มีผู้เสียชีวิตและได้รับบาดเจ็บ จำนวนหลายราย เหตุเกิดบนถนนสาย 323 ไทรโยค-ทองผาภูมิ บริเวณหน้าวัดท่าทุ่งนา หมู่ 2 ต.ไทรโยค อ.ไทรโยคฯ หลังรับแจ้ง จึงรีบเดินทางไปตรวจสอบ พร้อมประสานแพทย์ รพ.สมเด็จพระปิยะมหาราชฯ ให้มาร่วมชันสูตรพลิกศพ ที่เกิดเหตุพบ เจ้าหน้าที่มูลนิธิกู้ภัยกาญจนบุรี ร่วมกับเจ้าหน้าที่มูลนิธิพิทักษ์กาญจน์ จุดรอรับเหตุบ้านพุเตย บ้านทุ่งก้างย่าง บ้านไทรโยคใหญ่ บ้านลิ่นถิ่น พร้อมอุปกรณ์แสงสว่าง และอุปกรณ์เครื่องตัดถ่าง ทำการปฎิบัติหน้าที่ช่วยเหลือผู้บาดเจ็บที่ติดอยู่ภายในรถกระบะ ยี่ห้ออีซูซุดีแมคซ์สีบอรนท์เงิน หมายเลขทะเบียน จังหวัดกาญจนบุรี พลิกคว่ำอยู่ในสภาพล้อชี้ฟ้า ห่างออกไปเล็กน้อย พบรถบรรทุกพ่วง 10 ล้อ ยี่ห้ออีซูซุ หมายเลขทะเบียน 81-5575 สมุทรปราการ จอดอยู่ริมถนนในสภาพกระบะด้านท้าย มีร่องรอยถูกเชี่ยวชนจนพังเสียหาย
