วันที่ 4 ก.ย. 2562 เวลา 10.00 น. ตำรวจ สภ.บ้านหมี่ ได้รับแจ้งว่ามีเหตุคนพลัดตกเรือจมน้ำในแม่น้ำบางขาม บริเวณบ้านบางผึ้ง หมู่ที่ 2 ต.บางผึ้ง อ.บ้านหมี่ จ.ลพบุรี จึงได้เดินทางไปตรวจสอบพร้อมด้วยเจ้าหน้าที่ชุดประดาน้ำกู้ภัยสว่างอริโยธรรมสถานบ้านหมี่ ในที่เกิดเหตุอยู่บริเวณท่าน้ำด้านหลังหมู่บ้าน ซึ่งภายในแม่น้ำได้มีการปลูกผักบุ้งเอาไว้จำนวนมาก พบเรือพลาสติกสีฟ้าคว่ำลอยน้ำอยู่กลางแม่น้ำ เจ้าหน้าที่ชุดประดาน้ำจึงเร่งลงค้นหาร่างคนพายที่พลัดตกลงไป ประมาณ 30 นาที ก็พบร่างคนพาย นอนคว่ำหน้าจมน้ำเสียชีวิต อยู่ใต้กองผักตบชวา ทราบชื่อคือ นางบัวงาม อายุ 59 ปี มีบาดแผลฉกรรจ์จากการถูกของมีคมฟันที่ศรีษะและ นิ้วชี้ด้านขวา ถูกฟันจนขาดหายไป
