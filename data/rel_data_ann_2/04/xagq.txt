เมื่อเวลา 12.30น.วันที่ 18 ตค.2564 พ.ต.อ.เสริม ขวัญนิมิต รอง ผบก.ภ.นครศรีธรรมราช ได้สั่งการให้กำลังตำรวจชุดไล่ล่า สภ.สิชล จ.นครศรีธรรมราช นำโดย พ.ต.อ.เกียรติศักดิ์ รามสวัสดิ์ ผกก.สภ.สิชล,พ.ต.ท.บัณฑิต สุขะวิศิษฎ์ รอง ผกก.ป.,พ.ต.ท.ภูรินทร์ เพชรที่วัง สว.สส.,นายวีระชัย บุญนิสัย ปลัดอำเภอสิชล,นายสุพจน์ พูลสวัสดิ์ อดีตนายก อบต.สิชล ได้ร่วมกันสนธิกำลังตำรวจชุดสืบสวนและ อส.ฝ่ายปกครองอำเภอสิชล จำนวนกว่า 20 นายพร้อมอาวุธปืนครบมือได้บุกขึ้นไปบนยอดภูเขาห้วยโศก หมู่ 11 ต.สี่ขีด อ.สิชล จ.นครศรีธรรมราช เข้าทำการจับกุมนายณัฐกานต์ เกสรสิทธิ์ หรือ “อาย สี่ขีด” อายุ 30 ปี อยู่บ้านเลขที่ 33/5 หมู่ 2 ต.สี่ขีด อ.สิชล จ.นครศรีธรรมราช พร้อมอาวุธปืนพกสั้นไม่ทราบชนิดและขนาดจำนวน 1 กระบอก ขณะนอนหลับอยู่ในกระท่อมบนยอดเขาดังกล่าว โดยเจ้าหน้าที่ปิดล้อมบุกชาร์จเข้าจับกุมได้อย่างละม่อมและไม่มีการต่อสู้อย่างอย่างใด ก่อนคุมตัวลงจากภูเขามาดำเนินคดีที่ สภ.สิชล ในข้อหาเสพยาเสพติดและหลบหนีการจับกุมของเจ้าพนักงานในขณะปฏิบัติหน้าที่และชิงทรัพย์รถยนต์กระบะยี่ห้ออีซูซุ สีบรอนซ์เงิน ทะเบียน บพ-2017 นศ.ซึ่งเป็นรถยนต์กระบะของนายพูนสินธ์ พูลสวัสดิ์ กำนันตำบลสิชล สำหรับเหตุการณ์ไล่ล่าระทึกครั้งนี้เกิดขึ้นเมื่อเช้า 17 ต.ค.2564 ที่ผ่านมา ในขณะที่นายณัฐกานต์หรือ “อาย สี่ขีด” ถูกเจ้าหน้าที่ตำรวจ สภ.สิชล จับกุมในข้อหาเสพยาเสพติด และคุมตัวมาคุมขังในห้องขัง สภ.สิชล ในขณะที่นายณัฐกานต์ ถูกคุมขังในห้องขังนายณัฐกานต์ ได้หลอกล่อสิบเวรด้วยการพยายามใช้เสื้อผ้าจะผูกคอตายในห้องขัง ทำให้สิบเวรและตำรวจในโรงพักได้เปิดห้องขังเข้าไปช่วยเหลือห้ามปรามไม่ให้นายณัฐกานต์ผูกคอตาย มีการกอดรัดจนชุลมุน หลังจากตำรวจได้ปลอบโยนนายณัฐกานต์ จนนายณัฐกานต์สงบสจิอารมณ์ลงได้ ก่อนเจ้าหน้าที่ตำรวจพากันเดินออกจากห้องขัง แต่เกิดเผลอทำไฟแซ็คหล่นในห้องขัง นายณัฐกานต์เก็บเอาไว้ได้
