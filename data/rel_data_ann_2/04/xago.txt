เมื่อเวลา 08.00 น. วันที่ 19 พ.ค.64 ร.ต.อ.สุรินทร์ ตะกรุดเพชร รอง สว.(สอบสวน) สภ.แก่งโสภา รับแจ้งมีเหตุฆ่ากันตายหน้าบ้านเลขที่ 259 ม.8 บ้านหินประกาย ต.บ้านกลาง อ.วังทอง จ.พิษณุโลก หลังรับแจ้งจึงรุดตรวจสอบพร้อมแพทย์เวร รพ.วังทอง และเจ้าหน้าที่หน่วยกู้ภัยมูลนิธิประสาทบุญสถาน ที่เกิดเหตุพบร่างผู้เสียชีวิตชาย 1 ราย ทราบชื่อต่อมา คือ นายภาคภูมิ สุขตา อายุ 58 ปี อาชีพรับจ้าง และเป็นเจ้าของบ้าน ถูกคนร้ายใช้ของแข็งตีที่ศีรษะและใบหน้า มีบาดแผลคราบเลือดติดเกรอะกรัง คาดว่าเสียชีวิตมาแล้วไม่ต่ำกว่า 5 ชั่วโมง ในที่เกิดเหตุพบด้ามเสียมเปื้อนเลือดวางอยู่ข้างบ้าน น่าจะเป็นอาวุธที่ใช้ก่อเหตุจึงเก็บไว้เป็นหลักฐาน
