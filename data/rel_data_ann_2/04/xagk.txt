วันนี้ (23 ก.พ.2564) พล.ต.ต.พรชัย ขจรกลิ่น ผบก.น.4 เปิดเผยว่า คดีฆ่าปาดคอครูมวย ขณะนี้ออกหมายจับเเล้ว 1 คน คือ น.ส.พลอยไพลิน อายุ 32 ปี ซึ่งเป็นสาวคนสนิทของครูมวย ในข้อหา ฆ่าผู้อื่นโดยเจตนา, พกพาอาวุธมีดไปในเมืองหมู่บ้านหรือทางสาธารณะจากการสอบปากคำ น.ส.พลอยไพลิน สารภาพอ้างว่า รู้จักครูมวยจากการไปเล่นยิมและเคยคบหากับผู้ตายมาประมาณ 3 ปี ก่อนที่จะแยกกันไป ล่าสุดกลับมาเจอกันอีกครั้ง ซึ่งเป็นครั้งแรกที่มาเจอกัน หลังจากที่ไม่ได้เจอกันมานาน นอกจากนี้ยังอ้างว่า ระหว่างนั่งรถมากับครูมวยและผู้ตายพยายามปลุกปล้ำ จึงใช้มีดปาดคอ โดยก่อเหตุเพียงลำพัง ขณะที่ตำรวจยังไม่ปักใจเชื่อ พร้อมเร่งหาพยานหลักฐาน สำหรับผู้เสียชีวิตคือ นายวิชาญ มะลิทอง อายุ 46 ปี เป็นครูมวย มีฉายาในวงการว่า "วิชาญน้อย ศิษย์เจ๊พเยาว์" และเป็นเจ้าของกิจการค่ายมวย
