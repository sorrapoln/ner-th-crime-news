วันที่ 4 ก.พ. ช่วงสาย เจ้าหน้าที่ตำรวจ สภ.ปากน้ำชุมพร พบร่าง นายยงยุทธ อายุ 57 ปี นอนเสียชีวิตอยู่บริเวณหน้าศาลพระภูมิ พบอาวุธปืนลูกโม่ ขนาด .357 พร้อมปลอกกระสุนตกอยู่ 1 ปลอก ข้างตัว จากการสอบสวนทราบว่า นายยงยุทธ มีนิสัยค่อยข้างหึงหวงแฟนสาวเป็นอย่างมาก ก่อนหน้านี้เพิ่งบุกไปยังห้องพักของ นางสาวเลขา แฟนสาววัย 50 ปี ก่อนจะทะเลาะกันอย่างรุนแรง และฝ่ายหญิงได้แจ้งความกับเจ้าหน้าที่ตำรวจ เมื่อวันที่ 24 ม.ค.ที่ผ่านมา เนื่องจากฝ่ายชายข่มขู่เอาชีวิต
