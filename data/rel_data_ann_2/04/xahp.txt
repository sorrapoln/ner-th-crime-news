เมื่อเวลา 09.00 น.วันที่ 1 พฤศจิกายน ร.ต.อ.ประยูร วิทยา รอง สว. (สอบสวน) สน.ราษฎร์บูรณะ นำตัวนายบัวไข (สงวนนามสกุล) อายุ 44 ปี ชาวจ.หนองคาย ผู้ต้องหาตามหมายจับของศาลอญาธนบุรีที่568/2564 ลงวันที่ 30 ตุลาคม ในข้อหาข่มขืนใจให้ผู้อื่นกระทำการใดโดยให้กลัวว่าจะเกิดอันตรายต่อชีวิตร่างกาย เสรีภาพ ชื่อเสียงหรือทรัพย์สินจนผู้ถูกข่มขืนใจต้องกระทำการนั้น, นำเข้าสู่ระบบคอมพิวเตอร์ ซึ่งข้อมูลอันลามกและเผยแพร่ หรือส่งต่อข้อมูลคอมพิวเตอร์อันลามกและข้อมูลคอมพิวเตอร์นั้นประชาชนทั่วไปอาจเข้าถึงได้และครอบครองสื่อลามกอนาจารเด็กเพื่อแสวงหาประโชน์ในทางเพศสำหรับตนเองหรือผู้อื่นและส่งต่อสื่อลามกอนาจารเด็กให้แก่ผู้อื่น ไปฝากขังที่ศาลอาญาธนบุรี คดีนี้สืบเนื่องจากเมื่อวันที่ 26 ต.ค. น.ส.เอ ซึ่งเป็นมารดาของ ด.ญ.บี พาลูกสาวเข้าแจ้งความกับร.ต.อ.ประยูร วิทยา รอง สว.(สอบสวน) สน.ราษฎร์บูรณะ ให้ดำเนินคดีกับเจ้าของเฟซบุ๊กที่ใช้ชื่อว่า “ยาก เลีย” ซึ่งมีพฤติกรรมลามกอนาจารกับลูกสาว โดยน.ส.เอ เล่าว่า ตนพักอยู่กับสามีใหม่ย่านวัดสน ส่วนลูกสาวพักอยู่กับยายที่บ้านย่านประชาอุทิศ ทุกเย็นหลังเลิกงานจะมาหาลูกและบางวันจะพาไปนอนที่บ้านตน
