จากกรณี 3 เยาวชน ประกอบด้วย หนุ่มอายุ 16 ปี ชาวจังหวัดเพชรบุรี, หนุ่มอายุ 17 ปี ชาวกรุงเทพมหานคร และหนุ่มอายุ 17 ปี ชาวจังหวัดเพชรบุรี ซึ่งถูกความควบคุมตัวอยู่ภายในสถานพินิจและคุ้มครองเด็กและเยาวชนจังหวัดเพชรบุรี ได้ก่อเหตุทำร้ายร่างกายเจ้าหน้าที่ผู้คุม ก่อนหลบหนีออกจากสถานพินิจและคุ้มครองเด็กและเยาวชนจังหวัดเพชรบุรี เมื่อคืนวันที่ 30 ก.ย. 2562 ที่ผ่านมา วันที่ 1 ก.ย. 2562 ผู้สื่อข่าวรายงานว่า ล่าสุด หนุ่มวัย 17 ปี ชาวจังหวัดเพชรบุรี 1 ในเยาวชนที่ก่อเหตุดังกล่าว ถูกเจ้าหน้าที่ตำรวจสืบสวน สภ.ชะอำ ควบคุมตัวได้ที่บริเวณบ้านพัก เมื่อช่วงเวลาเช้ามืดของวันนี้ ก่อนถูกควบคุมตัวมาที่ สภ.ชะอำ จากนั้นจึงส่งตรวจร่างกายที่โรงพยาบาลชะอำ และส่งต่อมายัง สภ.เมืองเพชรบุรี
