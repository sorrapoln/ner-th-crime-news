ร.ต.ท.ธนพล บุญชื่อ รองสารวัตร(สอบสวน) สน.บางเขน รับแจ้งเหตุรถบิ๊กไบก์พุ่งชนท้ายรถเก็บขยะ บนถนนเทพรักษ์(ถนนตัดใหม่วัชระพล-สะพานใหม่) แขวงคลองถนน เขตสายไหม กทม.จึงรุดไปตรวจสอบพร้อมแพทย์แผนกนิติเวช โรงพยาบาลภูมิพลฯ และเจ้าหน้าที่กู้ภัย ที่เกิดเหตุบริเวณจุดกลับรถที่ 2 ห่างจากแยกถนนพหลโยธิน ประมาณ 1 กิโลเมตร ในช่องทางถนนเลนขวาพบรถบรรทุกขยะ 6 ล้อ สีเขียว ของสำนักงานเขตสายไหม บริเวณช่วงท้ายรถพบ จยย.บิ๊กไบค์ รุ่นนินจา 650 สีดำ สภาพรถพลิกคว่ำ ใกล้กันพบศพ นายเกรียงไกร วิรัชกุล อายุ 25 ปี สภาพสวมเสื้อยืดคอกลม สีดำ นุ่งกางเกงยีนส์ขายาว ใส่หมวกกันน็อกแบบเต็มใบ ตามร่างกายพบที่หน้าอกมีรอยกระแทกอย่างแรง เลือดไหลออกจมูกนอนหงายเสียชีวิต เจ้าหน้าที่จึงบันทึกเก็บรวบรวมที่เกิดเหตุไว้เป็นหลักฐาน
