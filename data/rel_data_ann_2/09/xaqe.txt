6 พ.ย.2564 นายไพจิตร์ (สงวนนามสกุล) อายุ 44 ปี ผู้ต้องหาตามหมายจับศาลจังหวัดสมุทรสาคร ข้อหา "ฆ่าผู้อื่น" ถูกตำรวจ ตำรวจ กก.5 บก.ป. และฝ่ายสืบสวน สภ.กระทุ่มแบน ร่วมกันนำกำลังเข้าจับกุมตัวได้ภายในวันป่าแห่งหนึ่งในพื้นที่ อ.ภูกระดึง จ.เลย สืบเนื่องจาก เมื่อช่วงกลางดึกวันที่ 18 พ.ค. 2548 นายไพจิตร์ ผู้ต้องหา ย่องเข้าไปในห้องพักของ นายโต๊ะโละ ซึ่งพักอยู่กับ น.ส.วรดา ภรรยา โดยทั้งคู่กำลังนอนหลับพักผ่อน และเข้าไปรื้อค้นทรัพย์สิน เนื่องจากผู้ต้องหาเคยเห็น น.ส.วรดา ใส่สร้อยคอทองคำหนัก 2 บาท ระหว่างที่ผู้ต้องหากำลังรื้อค้น นายโต๊ะโล และน.ส.วรดา รู้สึกตัวตื่นขึ้นมา จึงเกิดการต่อสู้กัน ผู้ต้องหาใช้อาวุธมีดที่ติดตัวแทง น.ส.วรดา เจ็บสาหัส และเสียชีวิตในเวลาต่อมา ส่วนนายโต๊ะโล ถูกทำร้ายร่างกาย บาดเจ็บสาหัสเช่นกัน
