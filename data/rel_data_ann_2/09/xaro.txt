จากกรณี เจ้าหน้าที่ตำรวจ สภ.วัฒนานคร จ.สระแก้ว ได้รับแจ้งมีอุบัติเหตุ บริเวณถนนสุวรรณศร 33 สระแก้ว-อรัญประเทศ ต.ห้วยโจด อ.วัฒนานคร จ.สระแก้ว หลังรับแจ้งจึงเดินทางไปตรวจสอบ พบรถฟอร์ด สีขาว สภาพมีรอยเฉี่ยวชนเสียหลัก จอดอยู่ข้างทาง ห่างไปไม่ไกลพบร่าง นายทรงยศ เทียนทอง หรือ "นายกคิงส์" อายุ 56 ปี อดีตนายก อบจ.สระแก้ว 5 สมัย และเป็นหลานชายของ นายเสนาะ เทียนทอง อดีตนักการเมืองชื่อดัง สภาพบาดเจ็บนอนจมกองเลือดอยู่กลางถนน จึงรีบนำตัวส่งโรงพยาบาลวัฒนานคร แต่ผู้บาดเจ็บทนพิษบาดแผลไม่ไหว จึงได้เสียชีวิตในเวลาต่อมา เกี่ยวกับเหตุการณ์ที่เกิดขึ้น พ.ต.ท.สิทธิชัย โทนผุย สารวัตรสอบสวน สภ.วัฒนานคร อ.วัฒนานคร จ.สระแก้ว ได้รับแจ้งว่า ช่วงเวลา 20.40 น. (20 ม.ค.65) เกิดอุบัติเหตุรถเฉี่ยวชน บริเวณถนนสุวรรณศร ทางหลวงหมายเลข 33 บริเวณหน้าปั๊มน้ำมัน พีที ขาเข้าวัฒนานคร ต.ห้วยโจด อ.วัฒนานคร จ.สระแก้ว โดยที่เกิดเหตุพบ รถยนต์ยี่ห้อ มิตชูบิชิ รุ่นปาเจโร่สปอร์ต สีขาว หมายเลขทะเบียน 9กอ-3839 กรุงเทพมหานคร สภาพมีร่องรอยการเฉี่ยวชนที่กันชน บริเวณล้อหน้าข้างขวา โดยมี นายฉัตรชาญชัย ทีปกากร อายุ 27 ปี แสดงตัวเป็นผู้ขับขี่ ส่วนผู้ได้รับบาดเจ็บถูกนำตัวส่ง รพ.วัฒนานคร ไปก่อนหน้านี้แล้วนั้น
