เมื่อเวลา 09.00 น. วันที่ 1 พฤศจิกายน ที่ศาลอาญามีนบุรี ถ.สีหบุรานุกิจ ศาลนัดสอบคำให้การจำเลยคดีหมายเลขดำ อ.3504/2564ที่พนักงานอัยการ สำนักงานอัยการพิเศษฝ่ายคดีอาญามีนบุรี 2 เป็นโจทก์ยื่นฟ้องนายธนภัทร ชนะกุลพิศาล หรือทอยทอย นักแสดงหนุ่มซีรีส์ชื่อดังอายุ 21 ปีเป็นจำเลยในความผิดฐานฆ่าผู้อื่นโดยเจตนา ตามประมวลกฎหมายอาญา มาตรา 288 โดยอัยการโจทก์บรรยายฟ้องความผิดสรุปว่า เมื่อวันที่ 6 ส.ค. 2564 เวลากลางคืนก่อนเที่ยง จำเลยใช้อาวุธมีดปลายแหลมยาวประมาณ 6 นิ้วแทงน.ส.ชัชสรัญ สุวรรณกิจ แฟนสาวที่บริเวณหน้าอกซึ่งเป็นอวัยวะสำคัญหลายครั้ง เป็นเหตุให้ น.ส.ชัชสรัญถึงแก่ความตายเหตุเกิดที่ บ้านเลขที่ 104/209 ถนนเลียบคลอง 2 แขวงบางชัน เขตคลองสามวากรุงเทพมหานคร ต่อมาเจ้าหน้าที่ตำรวจสน.คันนายาว จับกุมจำเลยได้พร้อมยึดอาวุธมีดปลายแหลม 1เล่ม ที่ใช้ในการกระทำความผิด เสื้อเชิ้ตแขนสั้น สีแดง 1 ตัว ที่จำเลยสวมใส่ในขณะกระทำความผิดเป็นของกลางในคดี ส่งพนักงานสอบสวน ดำเนินคดี
