จากกรณี มีเฟซบุ๊กชื่อว่า “คูณ งามภูเขียว” ได้โพสต์ว่า ขอให้เธอปลอดภัยเธอเปรียบเสมือนลูกสาวของฉัน ฉันจะสวดมนต์ขอพรให้เธอปลอดภัย จนมีเพื่อนร่วมงานได้โพสต์ภาพของหญิงสาวรายนี้ โดยระบุเป็นภาษาเมียนมา-อังกฤษ โดยเนื้อความแปลเป็นไทยได้ความว่า "ไม่ใช่การหายตัวไป / สามีกำลังตามหา โปรดให้เวลาฉัน 1 นาที เพื่อช่วย myint myint khaing หรือ นางข่าย ชาวพม่า ที่ทำงานโรงงาน บ.ท็อปฟิชชิ่งเน็ท แอนด์โรป จำกัด ต.ลาดตะเคียน อ.กบินทร์บุรี จ.ปราจีนบุรี ถูกจับตัวออกจากห้องพัก ห้องที่ 3 โดยกลุ่มที่ไม่ปรากฏชื่อ เมื่อวันอาทิตย์ที่ 14 พฤศจิกายน พ.ศ. 2564 เวลา 08:10 น. ทำให้ญาติและเพื่อนชาวเมียนมาเชื่อกันว่าโดนบังคับเอาตัวไป นั้น ในช่วงค่ำที่ผ่าน เจ้าหน้าที่ชุดสืบสวน สภ.กบินทร์บุรี ได้เชิญตัวนางสาวดาว (นามสมมติ) พี่สาว นายบุญหลาย บัวพันธ์ อายุ 21 ปี ชาวบ้าน ตำบลเขาไม้แก้ว อำเภอกบินทร์บุรี จังหวัดปราจีนบุรี ผู้ต้องสงสัยว่าก่อเหตุ มาทำการสอบสวน ทราบว่า น้องชายก่อเหตุจริง หลังจากก่อเหตุแล้วได้หลบหนีไปในพื้นที่ อ.วัฒนานคร จ.สระแก้ว ทางชุดสืบสวนจึงได้พาตัวนางสาวดาวเดินทางไปในพื้นที่ จ.สระแก้ว เพื่อติดตามจับกุมตัวน้องชายที่ก่อเหตุได้ที่บ้านญาติ
