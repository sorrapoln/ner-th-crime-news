เมื่อวันที่ 22 ต.ค. 2564 พล.ต.ท.ธนายุตม์ วุฒิจรัสธำรงค์ ผบช.ภ.7 พล.ต.ต.พิสิฐ ตันประเสริฐ รอง ผบช.ภ.7 พล.ต.ต.ปรีดา อิ่มเจริญ ผบก.ศฝร.ภ.7 หน.ชุดปราบปรามยาเสพติดภาค 7 พล.ต.ต.ประสพชัย มัตสยะวานิชกูล ผบก.สส.ภ.7 พ.ต.อ.ณัฐพิสิษฐ์ รัตนอุดมผล ผกก.สส.1 พ.ต.ท.ทศพร รุ่งเรืองศุภรัตน์ รอง ผกก.สส.1 พร้อมกำลังชุดสืบสวน ได้ทำการจับกุมตัว นายอาทิตย์ จำปาอินทร์ หรือโต้ง อายุ 36 ปี และนางสาวพิมพ์พิรา โม่เอม หรือเหมียว อายุ 34 ปี เป็นชาว ต.ดอนชะเอม อ.ท่ามะกา จ.กาญจนบุรี พร้อมของกลางยาบ้า จำนวน 2,000 เม็ด และสมุดรายชื่อลูกค้า ทั้งนี้ทางเจ้าหน้าที่สืบทราบว่า นายอาทิตย์ และ นางสาวพิมพ์พิรา สองสามีภรรยา ได้ลักลอบจำหน่ายยาเสพติด (ยาบ้า) ให้กับลูกค้ามานาน จึงวางแผนให้สายลับ ทำการล่อซื้อยาบ้าจากทั้งสอง จำนวน 2,000 เม็ด ( 1 มัด) ในราคา 17,000 บาท ซึ่งนายอาทิตย์ ได้สั่งให้โอนเงิน เข้าในบัญชีของนางสาวพิมพ์พิรา ก่อน จากนั้นได้นัดหมายให้ไปรอรับยาบ้า ที่ใต้ทางทางหลวงพิเศษ (มอเตอร์เวย์) สายบางใหญ่-กาญจนบุรี ที่กำลังก่อสร้างอยู่ปัจจุบัน โดยนายอาทิตย์ ยืนรออยู่ด้านบน พร้อมกับโยน ยาบ้า 1 มัด ลงมาให้ เจ้าหน้าที่ตำรวจที่ซุ่มวางกำลังรอไว้จึงแสดงตัวเข้าจับกุม จากนั้นจึงได้นำตัวไปที่บ้านพัก พร้อมทำการจับกุมตัว นางสาวพิมพ์พิรา ภรรยาไว้ได้อีกคน พร้อมทั้งทำการตรวจยึดทรัพย์สินตาม พรบ.มาตราการป้องกันและปราบปรามยาเสพติด 2534 จำนวน 4 รายการ มีรถยนต์เก๋ง จำนวน 1 คัน รถจักรยานยนต์ 2 คัน และโคนมจำนวน 11 ตัว มูลค่าทรัพย์สินที่ทำการตรวจยึด ประมาณ 445,000 บาท
