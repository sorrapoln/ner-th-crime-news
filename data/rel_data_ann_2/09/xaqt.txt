วันที่ 21 ม.ค. นางเอ (นามสมมติ) อายุ 36 ปี ชาวบ้าน ม.4 ต.อู่ตะเภา อ.มโนรมย์ จ.ชัยนาท ร้องเรียนถูกเพื่อนบ้านใช้เชือกรัดคอและพยายามข่มขืนในยามวิกาล ของวันที่ 14 ม.ค. 62 ซึ่งผู้เสียหายได้เข้าแจ้งความต่อเจ้าหน้าที่ตำรวจ สภ.หางน้ำสาคร เรียบร้อยแล้ว ตั้งแต่วันเกิดเหตุ แต่อยากวอนขอให้หน่วยงานเร่งนำตัวผู้กระทำผิดมาลงโทษตามกฎหมาย เนื่องจากกังวลว่าคนร้ายจะกลับมาก่อเหตุซ้ำอีก เพราะไม่กี่วันก่อน คนร้ายกลับมาที่บ้านและซุ่มดูอยู่ในป่า ผู้ก่อเหตุคือ นายพรรษา อายุประมาณ 25 ปี เพิ่งออกจากคุกมาได้ 3 เดือนด้วยคดีลักทรัพย์ และคนในหมู่บ้านนี้เคยถูกนายพรรษาขโมยของมาแล้วแทบทุกหลัง
