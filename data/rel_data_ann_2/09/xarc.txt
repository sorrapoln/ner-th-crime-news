พ.ต.ท.ฉลอง เลพล สารวัตรสอบสวน สภ.เมืองหนองคาย ได้รับแจ้งเหตุคนถูกยิงได้รับบาดเจ็บถูกนำตัวส่งโรงพยาบาลหนองคาย จึงไปตรวจสอบ พบว่าเป็นเด็กชาย อายุ 14 ปี ชาวบ้านหนองผือ ต.พระธาตุบังพวน อ.เมืองหนองคาย ถูกกระสุนปืนขนาด .22 ยิงเข้าที่หน้าอกด้านขวาบาดเจ็บสาหัส แพทย์ได้ทำการผ่าตัดเอาหัวกระสุนออก ขณะนี้อาการปลอดภัยแล้ว ซึ่งจากการสอบสวนทราบว่าถูกวัยรุ่นคู่อริเป็นคนก่อเหตุ ต่อมา พ.ต.อ.เกษม มุทาพร ผกก.สภ.เมืองหนองคาย ได้สั่งการให้ตำรวจชุดสืบสวนออกติดตามจับกุมจนทราบว่าผู้ก่อเหตุ คือ นายอธิษฐาน ภูวิเศษ อายุ 23 ปี และ นายพีระพงษ์ คนหา อายุ 21 ปี จึงได้จับกุมทั้งสองคนได้ที่บ้านพัก พร้อมอาวุธปืนของกลางแล้วคุมมาสอบสวน
