วันนี้ ( 23 ม.ค.65) ร.ต.ท.เอกอมร สีสัน รองสารวัตรสอบสวน สภ.คูคต จังหวัดปทุมธานี ได้รับแจ้งจากพลเมืองดีว่า มีเหตุคนร้ายใช้อาวุธปืนยิงกัน และมีผู้ถูกยิงเสียชีวิต 2 คน เหตุเกิดภายในหมู่บ้านจัดสรรแห่งหนึ่ง ต.ลาดสวาย อ.ลำลูกกา ภายหลังรับแจ้ง จึงรุดไปตรวจสอบที่เกิดเหตุ ร่วมกับ พ.ต.อ.มนัสเวท ทองอิ่ม ผกก.สภ.คูคต ในที่เกิดเหตุ พบผู้เสียชีวิต เป็นชาย 2 คน และจากการตรวจสอบที่เกิดเหตุ พบปลอกกระสุนปืน ขนาด .38 0 ตกเกลื่อนพื้นถนน 5 ปลอก และหัวกระสุนอีก 1 หัว ทางเจ้าหน้าที่จึงได้ปิดกั้นพื้นที่เกิดเหตุ ส่วนผู้เสียชีวิตทั้ง 2 คน คือ นายวรพงษ์ หรือมด อายุ 46 ปี อาศัยอยู่ภายในหมู่บ้านจัดสรร ในสภาพนอนหงายจมเลือด มีบาดแผลถูกยิงด้วยกระสุนไม่ทราบขนาดเข้ากลางศรีษะ กกหูซ้าย แขวนขวา รวม 3 นัด และนายธานินทร์ หรือตั๋ม อายุ 49 ปี เป็นสารวัตรกำนันตำบลบึงยีโถ ซึ่งมีบ้านพักอาศัยอยู่ภายในหมู่บ้านจัดสรรเช่นกัน โดยผู้ตายถูกยิงด้วยกระสุนปืนไม่ทราบขนาด กระสุนเข้าที่บริเวณหน้าอก 2 แผล แขนซ้าย 1 แผล จากนั้นตำรวจ ได้ปิดล้อมเข้าตรวจ บ้านพักของนายวรินทร หรืออาร์ท อายุ 31 ปี ผู้ก่อเหตุ ซึ่งหลบซ่อนตัวอยู่ในบ้าน พร้อมด้วยอาวุธปืนที่ใช้ก่อเหตุ เจ้าหน้าจึงต้องใช้ความระมัดระวังและกันผู้ที่ไม่เกี่ยวข้องให้กลับเข้าไปในที่พัก ก่อนจะบุกเข้าไปควบคุมตัวผู้ก่อเหตุ พร้อมของกลางเป็นอาวุธปืนขนาด .380 กับอาวุธปืนขนาด 9 มม.
