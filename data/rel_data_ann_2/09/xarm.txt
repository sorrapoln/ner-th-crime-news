หนุ่มห้างดังรัวโหดฆ่าอดีตเมียต่อหน้าแม่รายนี้ เปิดเผยขึ้นเมื่อเวลา 18.30 น. วันที่ 12 ธ.ค. ร.ต.อ.หญิง ลภัสกฤตา ธาระเลิศ รอง สว. (สอบสวน) สภ.พระนครศรีอยุธยา รับแจ้งเกิดเหตุยิงกันตายที่บ้านเลขที่ 53/7 หมู่ 1 ต.ภูเขาทอง พร้อมด้วย พ.ต.อ.ประเวศ ศรีนาค ผกก. เจ้าหน้าที่พิสูจน์หลักฐาน แพทย์เวร รพ.พระนครศรีอยุธยา นำกำลังและเจ้าหน้าที่มูลนิธิร่วมกตัญญู รุดไปสอบสวน ที่เกิดเหตุเป็นบ้านไม้สองชั้น บริเวณข้างบ้านพบศพ น.ส.จารุพรรณ อินสุธา อายุ 32 ปี ไรเดอร์ส่งอาหารแกร็บฟู้ด นอนจมเลือดบนพื้นดินข้างเปลญวน มีบาดแผลถูกยิงด้วยปืน .38 เข้าศีรษะ 1 นัด มีนางจำปี อินสุธา อายุ 53 ปี เจ้าของบ้าน เป็นแม่ของผู้ตาย กับน้องสาวของผู้ตาย ยืนร่ำไห้อยู่ข้างศพ ให้การว่า คนร้ายคือนายพร้อมพงศ์ ศรีแก้ว อายุ 35 ปี อดีตสามีผู้ตาย เป็นพนักงานห้างโรบินสัน สาขาอยุธยา ขี่รถ จยย.หลบหนีพร้อมปืนสื่อมรณะ
