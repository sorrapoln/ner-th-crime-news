วันที่ 16 ก.ย 2562 เวลา 22.00 น. ผู้สื่อข่าวรายงานว่า ตำรวจ สภ.ห้วยยอด รับแจ้งเกิดเหตุยิงกันตายภายในร้านห้วยยอด สนุกเกอร์ ซึ่งเป็นของสมาคมชาวพัทลุง-ตรัง ถนนเทศบาลห้วยยอด ซอย 13 ต.ห้วยยอด อ.ห้วยยอด จ.ตรัง ซึ่งอยู่ด้านหลัง สภ.ห้วยยอดเพียง 200 เมตร จึงรุดไปตรวจสอบที่เกิดเหตุพร้อมด้วยเจ้าหน้าที่กู้ภัยมูลนิธิกุศลสถานห้วยยอด และเจ้าหน้าที่พิสูจน์หลักฐานเร่งลงพื้นที่ตรวจสอบ ภายในร้านสนุ๊กเกอร์ดังกล่าว ซึ่งมีโต๊ะสนุ๊กเกอร์อยู่ 3 โต๊ะ บนพื้นพบร่าง นายชัชชวิทย์ อายุ 48 ปี สภาพศพถูกจ่อยิงเข้าที่ศีรษะจำนวน 5 นัด ด้วยอาวุธปืนขนาด .38 เสียชีวิตคาที่ ท่ามกลางความตกตะลึงของวัยรุ่นที่เดินทางไปเล่นสนุ๊กเกอร์ไม่ต่ำกว่า 10 คน
