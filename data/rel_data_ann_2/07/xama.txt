วันที่ 20 ตุลาคม 2564 เวลา 12.00 นาฬิกา ร้อยตำรวจเอก ยุทธนา ศรีฤทธิ์ รองสารวัตรปราบปรามสถานีตำรวจภูธรเมืองระยอง ร้อยตำรวจเอกจิรกิตติ์ บุญสม รองสารวัตรปราบปรามสถานีตำรวจภูธรเมืองระยอง ประจำตูู้ยามเนินพระ ตำบลเนินพระ อำเภอเมือง จังหวัดระยอง ได้รับแจ้งจาก นายสรายุทธ แซ่ลิ่ม เจ้าหน้าที่รักษาความปลอดภัยประจำโรงพยาบาลสนามชั่วคราว พื้นที่ผู้ป่วยติดเชื้อโควิด19 สนามกีฬากลางจังหวัดระยอง ตำบลเนินพระ อำเภอเมือง จังหวัดระยอง รับแจ้งจากเจ้าหน้าที่พยาบาลที่อยู่ด้านในโรงพยาบาลสนามแจ้งว่ามี 2 คน ชายและหญิง ขับขี่รถจักรยานยนต์เข้ามาจอดบริเวณด้านในและมีผู้หญิงเดินลงมาได้นำสิ่งของมาวางไว้บนโต๊ะไม้หินอ่อน เป็นซองบุหรี่ซองแข็ง ด้านในพบว่ามียาบ้าจำนวนหนึ่งในถุงพลาสติกใส ขึงได้แจ้งเจ้าหน้าที่ และควบคุมตัวชายหญิงทั้ง 2 คนไว้แล้ว ให้มารับตัวไปดำเนินคดีด้วย เจ้าหน้าที่จึงได้เดินทางไปที่เกิดเหตุ พบชายหญิง ทราบชื่อ นายชนพล (ไผ่) อายุ 24 ปี ตำบลทรายขาว อำเภอสอยดาว จังหวัดจันทบุรี นางสาวรสิกา (เฟิร์น) อายุ 20 ปี ตำบลกะเฉด อำเภอเมือง จังหวัดระยอง ทั้ง 2 คนเป็นสามี ภรรยากัน พร้อมของกลาง ยาบ้าจำนวน 30 เม็ด อยู่ในถุงพลาสติกใส บรรจุอยู่ในซองบุหรี่ซองแข็ง รถจักรยานยนต์ยี่ห้อฮอนด้าเวฟ125ไอสีบอนด์ - เงิน หมายเลขทะเบียน 2กง - 2401 ระยอง เป็นยานพาหะนะที่ใช้ในการกระทำผิด และสังเกตดูพฤติกรรมทั้ง 2 คนคล้ายคนติดยาเสพติด จึงได้นำตัวไปตรวจปัสสาวะพบว่ามีผลบวก (สีม่วง) กล่าวหาว่า ร่วมกันมียาบ้าครอบครองเพื่อจำหน่าย เสพยาบ้าโดยผิดกฏหมาย และแจ้งข้อกล่าวหากับ นายชนพล เพิ่มเติม มีสารเสพติด(ยาบ้า) ในร่างกายขณะขับขี่ยานพาหนะ
