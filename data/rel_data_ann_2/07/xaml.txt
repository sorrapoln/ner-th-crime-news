เมื่อเวลา 16.30 น.วันที่ 20 ต.ค.64 เจ้าหน้าที่ตำรวจ สภ.ปากเกร็ด จ.นนทบุรี พร้อมเจ้าหน้าที่มูลนิธิป่อเต็กตึ๊งเดินทางเข้าตรวจสอบหลังจากได้รับแจ้งมีผู้ถูกยิงเสียชีวิต 2 คนภายในซุ่มไก่ 7 โครงการ 5 ซอย 4 ด้านหลังห้างบีไฮฟ ในเมืองทองธานี ต.บางพูด อ.ปากเกร็ด จากนั้นจึงประสานแพทย์เวรจากสถาบันนิติวิทยาศาสตร์รุดเข้าตรวจสอบ ที่เกิดเหตุเป็นลักษณะลานดินซึ่งทำเป็นที่เลี้ยงไก่ชนพบร่างของนายเชียร ทองแฉล้ม อายุ 58 ปีนอนหงายเสียชีวิตอยู่ใต้ต้นไม้มีบากแผลถูกยิงเข้าที่หน้าอกซ้าย 1 นัด และบริเวณโคนต้นไม้พบปืนลูกซองสั้น 1 กระบอกตกอยู่ห่างไปประมาณ 10 เมตร พบร่างของนายสมชาย ฉิมพาลี อายุ 59 ปีมีบาดแผลถูกยิงเข้าที่ด้านหลังจำนวน 6 นัดนอนเสียชีวิตอยู่ที่เปลใต้ต้นไม้ ส่วนในที่เกิดเหตุพบปลอกกระสุนปืนลูกซอยตกอยู่จำนวน 2 ปลอก ขณะเดียวกันจากการตรวจสอบอาวุธปืนพบปลอกกระสุนปืนยังคาอยู่ในลำกล้องทางเจ้าหน้าที่ทำการปัดหาลายนิ้วมือและเขม่าดินปืนก่อนที่จะเก็บไว้เป็นของกลาง นางบัวลอย บัวขาว อายุ 60 ปีภรรยาของนายเชียร ให้ข้อมูลเพียงว่าตนเองก็ไม่ทราบสาเหตุที่เกิดขึ้นเนื่องจากปกติแล้วทั้ง 2 คนก็รู้จักกันเนื่องจากตนเองและนายเชียร สามีพักอาศัยอยู่ที่ห้องเช่าใกล้จุดเกิดเหตุ ซึ่งนายเชียร ปกติแล้วจะเดินเข้าออกที่ลานดินไปปลูกผักลดน้ำอยู่ประจำแค่นั้นเอง ขณะเดียวกันนางลำดวน ทรัพย์โมค อายุ 51 ปี น้องสาวของนายสมชาย เดินทางมาที่เกิดเหตุ ให้ข้อมูลว่า พี่ชายพักอาศัยอยู่ที่นี้เพียงลำพังคนเดียว ก่อนหน้านี้ได้พาไปฉีดวัคซีน ก็ไม่เห็นเขาบ่นว่ามีเรื่องทะเลาะกับใคร ส่วนตัวเขาเป็นคนชอบเลี้ยงไก่ชน ส่วนเรื่องหนี้สินตนไม่ทราบว่าเขามีหรือเปล่า ด้านเจ้าหน้าที่ตำรวจเบื้องต้นจากการสอบถามพยานที่เป็นชาวบ้านที่อยู่ใกล้จุดเกิดเหตุ ให้ข้อมูลว่าได้ยินเสียงปืนดังขึ้น 2 นัด เว้นระยะเวลาห่างกันเพียงเล็กน้อย ก่อนที่จะได้ยินเสียงปืนดังขึ้นอีก 1 นัดเป็นนัดที่ 3 เบื้องต้นไม่เห็นคนก่อเหตุ คาดว่าผู้เสียชีวิตทั้ง 2 น่าจะก่อเหตุยิงกันเอง เนื่องจากมีข้อมูลว่าก่อนหน้านี้หลายวันที่ผ่านมานายเชียร ได้มีปากเสียงกับนายสมชาย ที่เป็นคนเลี้ยงไก่ชนว่าชอบปล่อยให้ไก่มาจิกกินผักที่นายเชียร ปลูกไว้ในเนื้อที่เดียวกันกับที่เลี้ยงไก่ชน ซึ่งคาดว่าวันนี้นายเชียร น่าจะเกิดการไม่พอใจจึงเดินไปก่อนที่จะใช้อาวุธปืนยิงนายสมชายก่อนที่จะมายิงตัวเองตายตาม แต่อย่างไรก็ตามจะต้องตรวจสอบพยานแวดล้อมอย่างละเอียดอีกครั้ง
