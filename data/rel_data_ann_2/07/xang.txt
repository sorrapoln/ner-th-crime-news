นายอนันตชัย กล่าวว่าหลังทุบตีเสร็จทั้งหมดก็เดินออกจากห้องไป ส่วนพวกตนทั้ง 4 คนก็ไปนั่งรอรับเงินเดือน ใช้เวลากว่า 2 ชั่วโมง ขณะนั้นเอง ร.ต.ท.เมธี ได้เรียกหัวหน้ารปภ.เข้าไปในห้องแล้วอัดเสียง ถามสาเหตุถึงการลาออก และถ่ายรูปบาดแผลของแต่ละคนไปด้วย แต่ไม่ถามถึงเหตุการณ์ที่ถูกทำร้ายเลย คาดว่า สาเหตุที่เกิดขึ้น น่าจะเป็นเพราะกลุ่มตนลาออกจากบริษัทจึงสร้างความไม่พอใจให้กับเพื่อนร่วมงาน สำหรับอาการบาดเจ็บของตนมีรอยถลอกที่ใบหน้าข้างขวา มีรอบฟกช้ำตามแผ่นหลังประมาณ 4-5 จุดใหญ่ ตอนนี้ก็ยังมีอาการปวดอยู่ ได้ทานยาตามที่แพทย์จ่ายให้แล้ว ขณะที่ น.ส.เอ (นามสมมุติ) กล่าวว่า ตนเป็นลูกสาวของรปภ. พ่อเล่าให้ฟังว่าโดนชายฉกรรจ์ทั้ง 6-7 คนก็รุมทำร้ายร่างกายอย่างเดียว จนพ่อต้องยกมือไหว้ เขาถึงจะยอมหยุด จากนั้นก็เห็นว่า ชายฉกรรจ์ได้เดินเข้าไปรับซองเงินจากผู้ใหญ่ท่านหนึ่ง ที่คนในบริษัทเรียกว่าผู้การ ทราบมาว่าน่าจะมียศตำรวจ ซึ่งพฤติกรรมของชายฉกรรจ์ทั้งหมดเหมือนกับคนที่ตั้งใจวางแผนล่อมาให้ทำร้ายร่างกายมาก
