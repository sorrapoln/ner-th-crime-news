ต่อมาเวลา 10.30 น. ญาติของ หนุ่มอายุ 16 ปี ชาวจังหวัดเพชรบุรี และ หนุ่มอายุ 17 ปี ชาวกรุงเทพมหานคร สองเยาวชนที่หลบหนีออกจากสถานพินิจและคุ้มครองเด็กและเยาวชนจังหวัดเพชรบุรี ได้ติดต่อมายัง พ.ต.ท.ชนาวิน สุริยะพรหม รองผู้กำกับการสืบสวน สภ.บ้านแหลม เพื่อขอนำตัวเยาวชนทั้งสองคนมามอบตัวกับเจ้าหน้าที่ตำรวจที่ สภ.บ้านแหลม ซึ่งหลังจากรับตัวเยาวชนทั้งสองคนแล้ว ตำรวจจึงได้นำตัวตรวจร่างกายที่ โรงพยาบาลบ้านแหลม จากนั้นทาง สภ.เมืองเพชรบุรี ได้เดินทางมารับตัวเยาวชนทั้งสองคน และนำมาสอบปากคำเพิ่มเติม
