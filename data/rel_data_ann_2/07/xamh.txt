เมื่อเวลา 06.00 น.วันที่ 22 ส.ค.64 พ.ต.อ.คมสันต์ สะอาดล้วน ผกก.สภ.แม่ออน พ.ต.ต.วิทยา ใจคำ สว.สส.สภ.แม่ออน พร้อมชุดสืบสวนสภ.แม่ออน ทำการจับกุมตัว นายวิสุทธิ์ อายุ 47 ปี พร้อมด้วยของกลางอาวุธปืน ไทยประดิษฐ์ขนาดใช้กับกระสุนขนาด เบอร์ 12 จำนวน 1 กระบอกกระสุนปืนขนาดเบอร์ 12 จำนวน 6 นัด พร้อมชุดเสื้อผ้าที่ใช้ใส่ในวันก่อเหตุ การจับกุมครั้งนี้ สืบเนื่องมาจากเมื่อเวลา 20.40 น.วันที่ 20 ส.ค.64 ที่ผ่านมาได้มีคนร้ายสวมชุดไอ้โม่ง หมวก เสื้อผ้าสีดำ ควงอาวุธปืนไทยประดิษฐ์ บุกจี้พนักงานร้านสะดวกซื้อ (7-11) สาขาแม่ออน ถ.เชียงใหม่-แม่ออน หมู่ที่ 2 ต.บ้านสหกรณ์ อ.แม่ออน จ.เชียงใหม่ โดยคนร้ายทำทีเดินเข้ามาในร้าน และชักอาวุธปืนออกมาข่มขู่พนักงานในร้าน บอกให้เปิดลิ้นชักใส่เงิน และเอาเงินมาทั้งหมด แต่พนักงานไหวตัวทันชิงวิ่งหลบหนีเข้าหลังร้าน และคนร้ายก็เปิดลิ้นชัก ไม่ได้ ทำให้คนร้ายไม่ได้ทรัพย์สินไป ซึ่งหลังก่อเหตุคนร้ายหลบหนีไปที่เลขที่ 69 หมู่ที่ 11 บ้านออนกลาง ต.ออนกลาง อ.แม่ออน จ.เชียงใหม่ ทางเจ้าหน้าที่จึงติดตามมาจับกุมตัวไว้ได้ค้นพบของกลาง ที่ใช้ก่อเหตุ
