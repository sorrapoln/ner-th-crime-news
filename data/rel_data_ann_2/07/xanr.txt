จากกรณี วานนี้ (20 ต.ค.) เกิดเหตุ ชายสวมเสื้อแจ็กเก็ตสีเขียวคาดดำ แบบไรเดอร์ส่งอาหารของแอปฯดัง สวมกางเกงยีนส์ สวมรองเท้าผ้าใบ สวมโม่งคลุมศีรษะสีดำ เปิดเฉพาะบริเวณตา ในมือหิ้วถุงผ้าสีน้ำตาลแบบหูหิ้ว เดินเข้าไปในห้างทองเยาวราช บิ๊กซี สาขาวังไผ่ ก่อนชายคนดังกล่าวล้วงเอาสิ่งคล้ายอาวุธปืน ส่องไปทางพนักงานสาวห้างทอง 3 คนที่กำลังช่วยกันตรวจเช็กทองรูปพรรณ ปล้นทองคำรูปพรรณหนักประมาณ 20 บาท มูลค่ารวมกว่า 4 แสนบาท ล่าสุด ผู้สื่อข่าวได้รับการเปิดเผยจาก พ.ต.อ.ภาณุเดช ณ พัทลุง รอง ผบก.ภ.จว.ชุมพร รรท. ผกก.สภ.เมือง ชุมพร ว่า ขณะ เจ้าหน้าที่ได้สนธิกำลัง ตำรวจ ภ.จว.ชุมพร ตำรวจ สืบ ภาค.8 ตำรวจ สภ.เมือง ระดมกำลังออกพื้นที่ติดตามสอบพยานบุคคล เก็บภาพจากกล้องวงจรปิดตามจุดต่างๆเพื่อตรวจสอบหาเส้นทางหลบหนีของตัวร้าย พร้อมกันนี้ ได้เข้าตรวจสอบขอรายชื่อพนักงานของแกรปทุกคนที่ยังทำงานอยู่ในปัจจุบัน และ กลุ่มที่บาออกไปแล้ว เพื่อเรียกมาสอบเป็นรายบุคคล
