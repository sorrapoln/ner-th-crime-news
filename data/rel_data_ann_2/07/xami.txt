วันที่ 21 ม.ค.2565 ตำรวจสภ.หาดใหญ่จับกุมนายคัมภีร์ แซ่จิว อายุ 36 ปี โจรชิงทรัพย์นักเรียนหญิงอายุ 16 ปี โดยขณะก่อเหตุผู้เสียหายได้ด้นรนต่อสู้ จนถูกคนร้ายทำร้ายร่างกายบาดเจ็บ ทางผู้ปกครองพาแจ้งความเมื่อวันที่ 20 ม.ค.ที่ผ่านมา ตำรวจล่าตัวจากวงจรปิดคุมตัวได้สำเร็จ ทั้งนี้ตำรวจได้วางแผน หลังพบว่าผู้ต้องหาประกาศขายรถเข็น จึงให้สายลับไปล่อซื้อ เมื่อนายคัมภีร์มา ก็ถูกจับกุมได้อย่างง่ายดาย ก่อนนำตัวไปสอบปากคำที่โรงพักทันที โดยขณะพาตัวไปค้นที่บ้าน ทางแม่ผู้ต้องหาเผยว่า 2 วันก่อนก่อเหตุ ลูกบอกอยากออกไปปล้น เพราะอยากติดคุก เบื้องต้นผู้ต้องหารับสารภาพว่าผิดหวังกับตัวเองที่ทำไม่ดี และอยากจะขอโทษผู้เสียหาย เจ้าหน้าที่แจ้งข้อหาชิงทรัพย์ ทำร้ายร่างกาย พกพาอาวุธไปในเมือง ผู้ต้องหารับสารภาพส่งตัวดำเนินคดีตามกฎหมายต่อไป
