ตำรวจสภ.เมืองแม่ฮ่องสอน ได้รับแจ้งว่ามีผู้พบศพผู้เสียชีวิต ในเขตบ้านห้วยปูเลย ตำบลห้วยปูลิง อำเภอเมือง จังหวัดแม่ฮ่องสอน จึงเดินทางไปชันสูตรศพร่วมกับแพทย์โรงพยาบาลศรีสังวาลย์และเจ้าหน้าที่มูลนิธิบรรเทาสาธารณภัย จังหวัดแม่ฮ่องสอน เมื่อไปถึงพบศพชายนอนขึ้นอืด อยู่กลางป่า ซึ่งเป็นพื้นที่ลาดเชิงเขา ห่างจากถนนทางเข้าหมู่บ้านห้วยปูลิง ประมาณ 200 เมตร สภาพศพเน่าเปื่อยมีหนอนไต่ตามศีรษะและบริเวณใบหน้า สวมแขนยาวลายสก๊อต กางเกงขายาวสีดำ ซึ่งชาวบ้านในพื้นที่ยืนยันผู้ตายคือ นายวรชัย จิรัสอดิศัย อายุ 42 ปี เป็นชาวบ้าน บ้านห้วยปูเลยที่หายออกจากบ้านไปก่อนหน้านี้
