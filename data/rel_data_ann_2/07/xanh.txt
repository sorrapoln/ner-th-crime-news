เจ้าหน้าที่เข้าตรวจสอบบริเวณแยกพระราม 2 เขตจอมทอง หลังเกิดเหตุรถประจำทาง ปอ.สาย 141 ทับร่าง น.ส.ชลธิชา สอดศรี อายุ 26 ปี เสียชีวิต จากการสอบสวนทราบว่า ผู้ตายขี่รถจักรยานยนต์ ทะเบียนป้ายเหลือง 1 กค 3799 กรุงเทพมหานคร เฉี่ยวชนท้ายรถกระบะ ก่อนเสียหลักล้มแล้ว ร่างกระเด็นเข้าใต้ท้องรถเมล์ จึงถูกเหยียบจนเสียชีวิต ตำรวจเชิญคนขับรถทั้ง 2 คัน ไปสอบสวน และตรวจสอบกล้องวงจรปิดบริเวณแยกพระราม 2 เพื่อหาสาเหตุที่แท้จริงต่อไป.-สำนักข่าวไทย
