วันนี้ (20 ม.ค.) เวลา 15.10 น. ที่กองบัญชาการตำรวจนครบาล (บช.น.) พล.ต.ต.จิรสันต์ แก้วแสงเอก รอง ผบช.น.ในฐานะโฆษก บช.น.กล่าวว่า บช.น.ได้จัดทำสื่อประชาสัมพันธ์ให้ความรู้เกี่ยวกับการรับจ้างเปิดบัญชีมีความผิดโทษถึงจำคุก เพื่อเป็นแนวทางป้องกันการถูกหลอกลวงจากมิจฉาฉีพให้แก่ประชาชน ทั้งนี้ พล.ต.ท.สำราญ นวลมา ผบช.น.ได้เน้นย้ำกำชับการปฏิบัติเพื่อความปลอดภัยของประชาชนให้เป็นไปตามความมุ่งหมาย “นครบาลใส่ใจ เพื่อความปลอดภัยของประชาชน” พร้อมส่งความห่วงใยขออย่าหลงเชื่อมิจฉาชีพที่มีพฤติกรรมหลวกลวงในรูปแบบต่างๆ โดยสามารถแจ้งเบาะแสข่าวสาร และขอคำแนะนำได้ที่หมายเลข 191 ได้ตลอด 24 ชม. เมื่อเกิดเหตุแล้วจะเร่งให้ทำการสืบสวนติดตามจับกุมคนร้ายมาดำเนินคดีโดยเร็วทุกคดี.
