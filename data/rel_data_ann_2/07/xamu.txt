จากกรณี ดร.รัฐศาสตร์ อายุ 45 ปี ผู้บริหารโรงเรียนเอกชนชื่อดังใน อ.สมเด็จ จ.กาฬสินธุ์ ถูกนางมยุรา อายุ 44 ปีภรรยายิงเข้าที่ศีรษะ 1 นัด ได้รับบาดเจ็บสาหัส อ้างว่า ทะเลาะกันนั้นเป็นการยื้อแย่งปืนกันจนทำให้ปืนลั่น ล่าสุด แพทย์โรงพยาบาลศูนย์ขอนแก่นระบุว่า ดร.รัฐศาสตร์ เสียชีวิตแล้ว เนื่องจากกระสุนเข้าที่จุดสำคัญ พนักงานสอบสวนจึงได้แจ้งข้อหาเพิ่มเติมกับนางมยุรา เป็นฆ่าผู้อื่นโดยเจตนา ส่วนนางมยุรานั้นหลังจากให้ปากคำให้กับตำรวจเบื้องต้นแล้ว ได้ยื่นขอประกันตัวเป็นเงินสดจำนวน 500,000 บาท ออกไป ซึ่งเจ้าหน้าที่ได้ให้ประกันตัว เนื่องจากหลังเกิดเหตุได้ยืนรอมอบตัวและไม่มีพฤติกรรมหลบหนี
