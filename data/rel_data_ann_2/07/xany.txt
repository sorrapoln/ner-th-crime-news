22 ม.ค.2565 เมื่อเวลา 03 .50 น. พ.ต.ท.ภูษิต เกตุแก้ว รอง ผกก.สภ.เมืองกาญจนบุรี ได้รับแจ้งเหตุชาวต่างชาติถูกคนร้ายฟันคอเสียชีวิต และมีผู้ได้รับบาดเจ็บสาหัส จึงแจ้งให้ผู้บังคับบัญชาทราบพร้อมด้วยเจ้าหน้าที่มูลนิธิพิทักษ์กาญจน์ เจ้าหน้าที่พิสูจน์หลักฐาน เจ้าหน้าที่ตำรวจท่องเที่ยว เดินทางไปยังที่เกิดเหตุ เป็นบ้านในซอยศรีลังกา ต.ท่ามะขาม อ.เมือง จ.กาญจนบุรี ในที่เกิดเหตุพบศพนายมาร์คุส จอห์น อายุ 49 ปี ชาวอังกฤษ สภาพศพ มีรอย ถูกฟันบริเวณลำคอ เกือบขาด นอนคว่ำหน้าเสียชีวิตอยู่ที่โต้ะหินอ่อนหน้าบ้าน และยังมีนายชอน เควิน อายุ 55 ปี ชาวอังกฤษ ถูกฟันได้รับบาดเจ็บสาหัส ในที่เกิดเหตุเจ้าหน้าที่มูลนิธิพิทักษ์กาญจน์ นำส่งโรงพยาบาลพหลพลพยุหเสนาและใกล้จุดเกิดเหตุพบมีดเคียวตกอยู่ 1 เล่ม ที่ใช้ก่อเหตุ รวมถึงรองเท้า 1 คู่ ซึ่งเป็นของผู้ก่อเหตุจึงเก็บไว้เป็นหลักฐาน
