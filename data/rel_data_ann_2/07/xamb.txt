วันที่ 29 กรกฎาคม 2564 พล.ต.ต.มงคล สัมภวะผล ผบก.ภ.จว.น่าน มอบหมายให้ พ.ต.ท.อุทัย วงค์คำแสน รอง ผกก.สืบสวน ภ.จว.น่าน ได้นำเจ้าหน้าที่ตำรวจชุดสืบสวน ร่วมกับเจ้าหน้าที่ตำรวจ สภ.ภูเพียง ตรวจสอบกล้องวงจรปิดบริเวณหน้าโรงพยาบาลสนาม 2 มหาวิทยาลัยจุฬาลงกรณ์ราชวิทยาลัย วิทยาเขตวัดแช่งแห้ง ตำบลม่วงตึ๊ด อำเภอภูเพียง จังหวัดน่าน "มาม่า" เมื่อวันที่ 26 กรกฎาคม เวลา 14.30 น. ที่ผ่านมา หลังพบชายปริศนาใส่เสื้อสีน้ำเงิน นำบะหมี่กึ่งสำเร็จรูป "มาม่า" ซุกยาบ้าและกาแฟสำเร็จรูป ฝากให้ผู้ป่วยโควิด-19 เขียนชื่อผู้รับ คือ นายกิต ซึ่งรักษาอาการอยู่ที่โรงพยาบาลสนามดังกล่าว โดยเจ้าหน้าที่ตรวจสอบ พบยาบ้า จำนวน 10 เม็ด ซึ่งต่อมาเจ้าหน้าที่ฯ ได้เร่งติดตามจับกุมชายดังกล่าว
