เมื่อเวลา 01.50 น. (25 ก.ย.64) ร.ต.ท.อิศรพงษ์ ปัญญาศิริ รอง สว.(สอบสวน) สภ.เมืองเลย จ.เลย ได้รับแจ้งมีเหตุยิงกันมีผู้ได้รับบาดเจ็บ ที่ร้านอาหารท่าแพ ถนนสายเลย-ด่านซ้าย ต.กุดป่อง อ.เมืองเลย เมื่อรับแจ้งได้รายงานให้ พ.ต.อ.ยศวัจน์ แก้วสืบธัญนิจ ผกก.ทราบ พร้อมชุดสืบสวน ชุดสายฟ้า กู้ภัยเทวา เดินทางไปที่เกิดเหตุ พบคนเจ็บชื่อ นายอาทิตย์ อายุ 41 ปี เป็นพ่อครัวทำอาหารที่ร้าน ถูกยิงด้วยอาวุธปืนขนาด .45 จำนวน 7 นัด เข้าที่บริเวณศีรษะ 1 นัด อกซ้าย 1 นัด แขนซ้ายและขวา 5 นัด อาการสาหัส กู้ภัยฯ ทำการปฐมพยาบาลนำส่ง รพ.เลย ไปล่วงหน้าก่อน จนท.ตร.มาถึง ส่วนมือปืนรายนี้ชื่อ นายธันยกร อายุ 37 ปี เป็น รปภ.ที่ร้าน หลังก่อเหตุได้ขับรถกระบะหลบหนีไป จนท.ได้ขับรถติดตาม พบว่าคนร้ายขับรถไปมอบตัวที่ สภ.เมืองเลย จึงได้จับกุมตัว ในสภาพที่เมาพูดไม่ค่อยรู้เรื่อง ส่วนอาวุธปืนที่ก่อเหตุเป็นปืนขนาด .45 ได้ทิ้งข้างทางบริเวณที่เกิดเหตุ อยู่ในสภาพที่เมา พูดยังไม่รู้เรื่อง
