วันที่ 14 ต.ค. เวลา 11.00 น. ที่ห้องสืบสวน สภ.เมืองหนองคาย พ.ต.อ.เกษม มุทาพร ผกก.สภ.เมืองหนองคาย, พ.ต.ท.สุนันท์ วงษ์สีมี รองผกก.(สส.) พร้อมเจ้าหน้าที่ชุดสืบสวน ได้ร่วมกันสอบปากคำ นายสถาปกรณ์ โคตรเพชร อายุ 23 ปี ทหารเกณฑ์ใกล้ปลดประจำการสังกัดแห่งหนึ่งใน จ.อุดรธานี หลังจากมีการแพร่ภาพใบสั่งไม่ถูกต้องออกไปในโซเซียล พ.ต.อ.เกษม กล่าวว่า เมื่อวันที่ 10 ต.ค.ที่ผ่านมา ได้รับแจ้งว่า มีตำรวจจราจรในสังกัดออกใบสั่งจราจรซึ่งมีลักษณะเขียนขึ้นเอง ระบุชื่อผู้กระทำผิด คือ นายสถาปกรณ์ โคตรเพชร ข้อหา ไม่สวมหมวกนิรภัยขณะขับขี่ ค่าปรับ 300 บาท, รถจักรยานยนต์ขาดต่อภาษี (พ.ร.บ.ขาด 1 เดือน 17 วัน) ค่าปรับ 500 บาท ลงชื่อร้อยเวรประจำวัน ร.ต.อ.เอกภพ มีเพียร และ ด.ต.พรใส สำนึก เป็นผู้ออกใบสั่ง โดยมีการแชร์ส่งต่อกันทางไลน์
