เมื่อวันที่ 19 พฤศจิกายน พล.ต.ท.สำราญ นวลมา ผบช.น. พล.ต.ต.สำเริง สวนทอง รอง ผบช.น. พล.ต.ต.สมบูรณ์ เทียนขาว ผบก.สปพ. พ.ต.อ.ปิยรัช สุภารัตน์ ผกก.สายตรวจ, พ.ต.ท.อัครพล โทยะ, พ.ต.ท.วสันต์ ธวัชชัยวิรุตษ์, พ.ต.ท.คงศักดิ์ ศรีโหร, พ.ต.ท.สุทธิเดช โอฬาริ รอง ผกก.สายตรวจ, พ.ต.ท.อัษฎาวุธ ขวัญเมือง สว.งานสายตรวจ 3 ร่วมกันจับกุม นายสหวัสส์ กุศลกิจเจริญ อายุ 33 ปี พร้อมของกลาง 1.สร้อยคอทองคำ 1 เส้น น้ำหนักประมาณ 1 บาท อาวุธปืน ลูกโม่ ขนาด .38 จำนวน 1 กระบอก และ เครื่องกระสุนปืน ขนาด .38 จำนวน 59 นัด ได้ที่บ้านเลขที่ 472 แขวงบางด้วน เขตภาษีเจริญ กรุงเทพมหานคร ความผิดฐานชิงทรัพย์ ,มีอาวุธปืน และเครื่องกระสุนปืนไว้ในครอบครองโดยไม่ได้รับอนุญาต ,พกพาอาวุธปืนติดตัวไปในเมือง หมู่บ้าน หรือ ทางสาธารณะโดยไม่ได้รับใบอนุญาต พล.ต.ท.สำราญ กล่าวว่าสืบเนื่องจากเมื่อวันที่ 19 พฤศจิกายน เวลาประมาณ 09.40 น. เจ้าที่ตำรวจ กก.สายตรวจ บก.สปพ. รับแจ้งจากศูนย์วิทยุผ่านฟ้าว่ามีเหตุคนร้ายเป็นชายชิงทรัพย์ร้านทองอุดมพันธ์ ตลาดบางเเค แขวงบางเเค เขตบางแค กรุงเทพมหานคร โดยใช้อาวุธ พล.ต.ต.สมบูรณ์ จึงสั่งการให้ เจ้าหน้าที่ตำรวจ กก.สายตรวจ นำรถยนต์สายตรวจเข้าก้าวสกัดจับ และตรวจหาคนร้ายที่มีตำหนิรูปพรรณตามที่ได้รับเเจ้งมา
