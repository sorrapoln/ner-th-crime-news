กลางดึกที่ผ่านมา สารวัตรสอบสวน สน.บางคอแหลม รับแจ้งอุบัติเหตุ บริเวณปากซอยสุขสวัสดิ์ 4 เขตจอมทอง กรุงเทพมหานคร รถจักรยานยนต์ ชนท้ายรถกระบะ มีผู้ได้รับบาดเจ็บสาหัส 1 คน และเสียชีวิตคาที่ 1 ราย จึงเดินทางเข้าตรวจสอบพร้อมกับอาสาสมัครมูลนิธิร่วมกตัญญู ที่เกิดเหตุพบรถจักรยานยนต์บิ๊กไบค์ ยี่ห้อคาวาซากิ รุ่น อีอาร์ 650 ซีซี สีดำ หมายเลขทะเบียน 1กก-9528 ภูเก็ต อยู่ในสภาพพังเสียหายทั้งคัน ถังน้ำมันยุบ ชิ้นส่วนรถแตกกระจายจนเต็มพื้นถนน ใกล้กันพบรถกระบะสีดำ หมายเลขทะเบียน 1ฒก-7204 กรุงเทพมหานคร ได้รับความเสียหายที่บริเวณท้ายรถยุบ โดยความแรงที่ชน ทำให้ศีรษะของผู้เสียชีวิตติดอยู่ที่ท้ายกระบะ ต่อมาทราบชื่อคือนายเกียรติศักดิ์ ปัญญาไว อายุ 19 ปี ตรวจสอบตามร่างกายพบว่าที่กรามหักและมีบาดแผลถลอก
