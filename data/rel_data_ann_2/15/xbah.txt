เมื่อเวลา 11.15 น. วันนี้ ตำรวจ สน.ดุสิต ได้รับแจ้งเหตรถตู้ พุ่งชนร้านอาหารบริเวณใกล้แยกสวนรื่นฤดี เขตดุสิต จึงรุดไปตรวจสอบพบว่าเป็นร้านก๋วยเตี๋ยวเนื้อ พบรถยนต์มาสด้า 2 สีขาว ทะเบียน กท 1869 บุรีรัมย์ สภาพด้านหน้าเสียหายหม้อน้ำแตก ด้านท้ายพังยุบชนเข้ากับตัวร้านได้รับความเสียหายทั้งหมด และริมถนนสุโขทัยขาออก พบรถกระบะ ยี่ห้อโตโยต้า วีโก้ สีขาว ทะเบียน 1 ฒฆ 1111 กรุงเทพฯ สภาพด้านหน้าพังเสียหาย อย่างไรก็ตามหลักเกิดเหตุพบผู้ได้รับบาดเจ็บเป็นหญิง 1 รายซึ่งเป็นคนขับรถยนต์ถูกนำตัวส่งโรงพยาบาล วชิรพยาบาลไปก่อนหน้านี้
