วันที่ 22 ก.ย.2564 น.ส.อภิญญา เจนจบ อายุ 21 ปี นศ.ชั้นปี 4 ม.อุบลราชธานี ผู้เสียหายที่พยายามแย่งจยย.ที่ถูกขโมยไปจากคนร้ายจนได้รับบาดเจ็บ เผยว่าตนถูกจยย. ขณะไปขณะจอดอยู่หน้าร้านเนื้อย่างเกาหลี หน้ามหาวิทยาลัยอุบลราชธานี เมื่อวันที่ 20 ก.ย.ที่ผ่านมา จนกลางดึกเมื่อคืนนี้ ตนกับเพื่อนออกมาซื้อของที่ร้านสะดวกซื้อหน้ามหาวิทยาลัย เห็นรถของตนจอดอยู่ มีคนร้ายนั่งคร่อม ตอนแรกก็ไม่แน่ใจว่าใช่รถตนหรือไม่ จึงลองเดินไปดู แต่พอเห็นกุญแจรูปตัวการ์ตูนคิตตี้ ก็รู้เลยว่าเป็นรถของตัวเอง จึงตรงปรี่ไปหาคนร้ายพยายามดึงเอากุญแจขอรถคืน เกิดการต่อสู้ขัดขืน ตนได้กระโดดล็อกคอพยายามแย่งรถ เพื่อนก็ถ่ายคลิปและขอความช่วยเหลือ แต่ด้วยความที่ดึกแล้ว คนร้ายอาศัยแรงที่มากกว่าขี่รถหนีหายไปได้ ส่วนตนได้รับบาดเจ็บมีแผลที่หัวเข่าจากเหตุนี้ ทั้งนี้หลังเกิดเรื่อง ตนได้นำเบาะแสของคนร้ายแจ้งให้เจ้าหน้าที่ชุดสืบสวน สภ.วารินชำราบทราบ ยืนยันจำหน้าคนร้ายที่ขโมยรถของตนไปได้อย่างแม่นยำ พร้อมทราบว่าเป็นพวกขาใหญ่ชอบก่อคดีลักทรัพย์อยู่แถวมหาวิทยาลัย จนสุดท้ายนำไปสู่การจับกุมตัวได้ในที่สุด ต่อมาทางพ.ต.ท.บวรศักดิ์ คำรังษี รองผกก.สส.สภ.วารินชำราบ จ.อุดรธานีนำกำลังจับกุมตัวนายอภิเทพ สมมาคูณ อายุ 30 ปี ลูกจ้างหน่วยงานแห่งหนึ่งในจังหวัดหลังก่อเหตุลักจยย.จากนศ.หญิง มีการถ่ายคลิปโด่งดังในโลกออนไลน์อย่างมาก เพราะผู้เสียหายพยายามยื้อแย่งจยย.สุดชีวิต เบื้องต้นผู้ต้องหารับก่อเหตุ เพราะต้องการหาเงินมาเล่นการพนันผ่านมือถือ และไม่ได้ไปทำงานมาหลายวันแล้ว เพราะติดการพนัน จึงแจ้งข้อหาลักทรัพย์ผู้อื่น และทำร้ายเจ้าทรัพย์จนได้รับอันตรายแก่ร่างกายคุมตัวไปดำเนินคดีตามกฎหมายต่อไป
