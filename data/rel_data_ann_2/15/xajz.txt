เมื่อกลางดึกที่ผ่านมา เกิดอุบัติเหตุรถชนกันบริเวณแยกรัชดา-ตลาดพลู โดย ที่เกิดเหตุเป็นถนนรัชดาภิเษก แขวงดาวคะนอง เขตธนบุรี พบรถยนต์ สีบรอนซ์เทา ทะเบียน ฌก 9512 กรุงเทพมหานคร สภาพด้านหน้าพังยับเยิน ใกล้กันพบรถจักรยานยนต์ สีแดง ทะเบียน 7กฒ1377 กรุงเทพมหานคร สภาพพังยับเยินเช่นกัน ส่วนคนเจ็บเป็นหญิง 1 ราย ชื่อ น.ส.เบญจวรรณ อินทะกิจ อายุ 22 ปี มีอาการแขนขาผิดรูปหลายแห่ง อาสามูลนิธิร่วมกตัญญู ปฐมพยาบาลเบื้องต้น ก่อนนำส่งโรงพยาบาลเจริญกรุงประชารักษ์สอบถาม นายธนภัทร สุทธิสนธิ์ อายุ 24 ปี คนขับรถเก๋ง คู่กรณี บอกว่า ขับรถมาตามทางจะกลับบ้านพัก ใช้ความเร็วประมาณ 60 ไม่ได้เร็วมาก อยู่ๆ ก็มีรถจักรยานยนต์ คู่กรณี ขับมาตัดหน้าในเวลาอันรวดเร็ว จนไม่สามารถเบรกได้ทัน
