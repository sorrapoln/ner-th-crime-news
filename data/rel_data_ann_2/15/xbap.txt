เมื่อวันที่ 9 พฤศจิกายน พล.ต.ต.อำนาจ ไตรพจน์ ผู้บังคับการตำรวจรถไฟ (ผบก.รฟ.) เปิดเผยตามที่ปรากฏตามสื่อโซเชียล กรณี “คนไร้บ้านหัวลำโพงคุกคามทางเพศ ขู่จับข่มขืนหญิงรอรถเมล์” เหตุเกิดเมื่อวันที่ 21 ต.ค.2564 บริเวณป้ายรถประจำทางสถานีรถไฟกรุงเทพ (หัวลำโพง) นั้น ว่าในฐานะเจ้าของพื้นที่รับผิดชอบ สั่งการให้หน่วยงานในสังกัดสืบสวนติดตามตัวคนร้ายมาดำเนินการตามกฎหมายให้ได้ เนื่องจากเป็นเหตุที่สร้างความเดือดร้อนให้แก่ประชาชน เป็นต่อภัยสังคม ต่อมาสืบสวนทราบว่าคนร้ายที่ก่อเหตุดังกล่าวคือ นายธนวัฒน์ อินทร์ทาวงค์ อายุ 44 ปี ชาว จ.อุทัยธานี จึงสั่งให้เร่งรัดติดตามตัวมาดำเนินคดี นอกจากนี้ จากการสืบสวนยังทราบว่านายธนวัฒน์ประกอบอาชีพขายน้ำดื่มบนขบวนรถไฟ มีนิสัยชอบข่มขู่พ่อค้าแม่ค้าที่มาขายของ และชอบลวนลามผู้โดยสารด้วยคำพูด และฉวยโอกาสทีเผลอ หรือช่วงจังหวะทอนเงิน หลอกจับมือผู้โดยสาร
