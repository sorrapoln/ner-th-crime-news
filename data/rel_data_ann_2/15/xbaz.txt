22 ม.ค. 65 พล.ต.ต.อุทัย กวินเดชาธร ผบก.ภ.จ.เพชรบุรี สั่งการให้ พ.ต.อ.ครรชิต โขวัฒนชัย ผกก.กก.สส.ภ.จ.เพชรบุรี พ.ต.อ.วายุภักษ์ วงศ์ศักดิรินทร์ ผกก.สภ.ชะอำ พ.ต.ท.สุชุม เพาะไธสง รอง ผกก.สส.สภ.ชะอำ นำหมายค้นของศาลจังหวัดเพชรบุรี ที่ 15 /2565 ลงวันที่ 21 มกราคม 65 เข้าปิดล้อมบ้านเลขที่ 1401/22 ถนนสามพระยา ต.ชะอำ อ.ชะอำ หลังสืบทราบว่าบ้านหลังดังกล่าวเปิดเป็นบ่อนพนันออนไลน์ พร้อมจับกุมผู้ต้องหาได้รวม 6 คน ประกอบด้วย นายมาโนช อายุ 38 ปี, นายพยัตพล อายุ 51ปี, นายคมเพชร อายุ 49 ปี, นายสุมัชชา อายุ 34 ปี, นายเกียรติชัย อายุ 27 ปี และนายพัทธพล อายุ 31 ปี ขณะไลฟ์สดรับแทงพนันไพ่ป๊อกแปดเก้าอยู่ในบ้าน ยึดของกลางเป็นไพ่ 6 กล่อง รวม 60 สำรับ เครื่องสับไพ่ 2 เครื่อง กล่องใส่ไพ่ 1 กล่อง ป้ายบอกผลแทงพนัน 9 แผ่น โทรศัพท์มือถือ 7 เครื่อง โคมไฟ ขาตั้งโทรศัพท์ โต๊ะเล่นพนันและเครื่องคิดเลขสำหรับใช้ไลฟ์สดควบคุมตัวมาสอบสวน
