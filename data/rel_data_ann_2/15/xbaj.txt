พ.ต.ท.เจริญชัย มั่งมี สวป.สภ.บางปะกง จ.ฉะเชิงเทรา พร้อมกำลังกำลังตำรวจเกือบ 10 นาย พร้อมอุปกรณ์ไม้ง่าม เจ้าตรวจสอบที่ห้องเช่าไม่มีเลขที่ ภายในซอยต้นกะติ๊ก หมู่ 12 ต.บางวัว อ.บางปะกง หลังจากมีเห็นชายคลุ้มคลั่งใช้อาวุธมีดไล่ฟันยามด้วยกันได้รับบาดเจ็บสาหัส 2 ราย ทราบชื่อ นายเอกชัย นพนาคพะเนาว์ อายุ 56 ปี และ นายพรชัย ตาสาโรจน์ อายุ 36 ปี ถูกอาวุธมีดฟันที่ร่างกายหลายแห่ง ก่อนที่เพื่อนร่วมงานจะนำส่งโรงพยาบาลบางปะกง ซึ่งผู้ก่อเหตุทราบชื่อ นายสมควร เถื่อนแสง อายุ 55 ปี อาชีพยาม หลังเกิดเหตุได้จอดรถจักรยานยนต์ที่เปื้อนเลือดไว้ที่ข้างห้อง แล้วเดินเข้าไปหลบอยู่ภายในห้องพัก พร้อมส่งเสียงเอะอะโวยวาย ก่อนที่เจ้าหน้าที่จะส่งเสียงเรียกให้เปิดประตูแล้วอาศัยจังหวะเผลอก็เข้าชาร์จตัวได้ โดยพบอาวุธมีดสปาต้าที่ก่อเหตุอยู่ภายในห้อง และพบว่า นายสมควรได้รับบาดเจ็บมีบาดแผลบริเวณข้อมือซ้ายมีเลือดไหลจำนวนมากทำให้ต้องเร่งนำตัวไปที่ สภ.บางปะกงเพื่อให้หน่วยกู้ภัยฉะเชิงเทรา ปฐมพยาบาลแล้วนำส่งโรงพยาบาลจุฬารัตน์ 11
