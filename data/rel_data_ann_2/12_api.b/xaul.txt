ทีมข่าวได้รับเรื่องร้องทุกข์จากหญิงอายุ 40 ปี เจ้าของร้านรับส่งพัสดุ ในเขตเทศบาลเมืองวังน้ำเย็น อำเภอวังน้ำเย็น จังหวัดสระแก้ว ว่าเมื่อเวลาประมาณ 19.00 น. วันที่ 21 มกราคมที่ผ่านมา มีคนร้ายขี่รถจักรยานยนต์ ไม่ทราบหมายเลขทะเบียน ผ่านหน้าร้าน แล้วโยนขวดบรรจุน้ำมันเชื้อเพลิง พร้อมกับจุดไฟ มาใส่บริเวณร้านค้าที่อยู่ติดกันหลาย ๆ ร้าน ได้รับความเสียหาย และที่สำคัญเปลวเพลิงจากขวดยังได้ลุกไหม้ขาของเด็กคนหนึ่ง ที่อยู่ในร้านได้รับบาดเจ็บ สร้างความแตกตื่นให้กับชาวบ้านและพ่อค้าแม่ค้าบริเวณดังกล่าวเป็นอย่างมาก
