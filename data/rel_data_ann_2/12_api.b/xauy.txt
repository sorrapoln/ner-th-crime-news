เมื่อเวลา 21.00 น. วันที่ 18 ตุลาคม ตำรวจ สน.คลองตัน พร้อมอาสาสมัครมูลนิธิป่อเต็กตึ๊ง รับแจ้งเหตุมีคนถูกยิงเสียชีวิตอยู่ภายในบ้านพัก ซอยพัฒนาการ 19 เขตสวนหลวง กรุงเทพมหานคร จึงนำกำลังเจ้าตรวจสอบ ที่เกิดเหตุเป็นบ้านพักพนักงานของมหาวิทยาลัยชื่อดังย่านพัฒนาการ พบผู้เสียชีวิตนอนหงาย สวมเสื้อยืดสีดำ กางเกงยีนส์ขายาว มีบาดแผลเป็นรอยกระสุนปืน บริเวณหลังด้านขวา ต่อมาทราบชื่อผู้เสียชีวิตคือนายสุรชัย นวลจันทร์​ อายุ 28 ปี ขี่รถจักรยานยนต์รับจ้างย่านพระราม 9 ส่วนคนที่ก่อเหตุ คือ นายวรวุฒิ ภูพลผัน อายุ​ 30 ปี อาชีพขับรถรับจ้าง ภายหลังก่อเหตุแล้วได้เข้ามอบตัวกับตำรวจ สน.คลองตัน ทันที
