เมื่อวันที่ 21 ม.ค. ผู้สื่อข่าวรายงานว่า วานนี้ (20 ม.ค.) ที่ห้องพิจารณาคดีที่ 8 ศาลจังหวัดสมุทรปราการ ศาลฎีกาได้มีการนัดอ่านคำพิพากษา คดีหมายเลขดำที่ ฮ.6016/2561 คดีหมายเลขแดง อ 1261/2562 พนักงานอัยการจังหวัดสมุทรปราการ โจทก์ และนางสาววราลี เสริมจันทร์ โจทย์ร่วม ยื่นฟ้อง นางกมลวรรณ จีนจะโปะ อายุ 53 ปี เจ้าของเนอร์สเซอรี่แห่งหนึ่งซึ่งตั้งอยู่ ภายในหมู่บ้านสวัสดิ์ดี ต.แพรกษา อ.เมือง จ.สมุทรปราการ จำเลยที่ 1 นางอัมพร ดาวเรรัมย์ อายุ 31 ปี / จำเลยที่ 2 ครูพี่เลี้ยง ข้อหาร่วมกันทำร้ายผู้อื่นจนเป็นเหตุให้ผู้อื่นถึงแก่ความตาย สืบเนื่อง จากวันที่ 30 เม.ย. 61 น.ส.วราลี เสริมจันทร์ อายุ 39 ปี มารดาของ ด.ช.จตุภัทร วรศาสตร์ อายุ 11 เดือน หรือน้องนาวา เข้าร้องขอความเป็นธรรมกับมูลนิธิปวีณาหงสกุลเพื่อเด็กและสตรี ช่วยให้ช่วยเร่งรัดคดี กรณีลูกชายวัย 11 เดือน เสียชีวิตปริศนาหลังจากพาน้องนาวา ไปฝากเลี้ยงที่เนอร์สเซอรี่ ครูอ้อ ภายในหมู่บ้านสวัสดี เลขที่ 986 / 116 หมู่ 4 ต.แพรกษา อ.เมือง จ.สมุทรปราการ ได้เพียง 6 วัน ก่อนลูกชายจะเสียชีวิต เหตุเกิดเมื่อเวลาประมาณ 13.25 น. วันที่ 25 เม.ย. ขณะที่ด้านพี่เลี้ยงอ้างว่า น้องนาวา ขาดอากาศหายใจจากผ้าอ้อมปิดหน้า แต่เมื่อผลชันสูตรออกมากลับพบว่า กระดูกซี่โครงหักถึง 3 ซี่ อวัยวะภายในปอดและตับ ม้ามคั่งเลือด เซลล์สมองมีลักษณะเสื่อมและตายบางตัว ซึ่งได้ขัดแย้งกับคำให้การขอจำเลยทั้งสองคน ก่อนที่ทั้งคู่จะถูกแจ้งข้อหาร่วมกันทำร้ายผู้อื่นจนเป็นเหตุให้ผู้อื่นถึงแก่ความตาย
