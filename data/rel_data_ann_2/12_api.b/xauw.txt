ตำรวจ สภ.คูคต ตรวจสอบที่เกิดเหตุภายในหมู่บ้านแห่งหนึ่งตำบลลาดสวาย อำเภอลำลูกกา จังหวัดปทุมธานี เมื่อเวลาเที่ยงคืนที่ผ่านมา พบร่าง นายวรพงษ์ พินทุวัฒน์ อายุ 46 ปีซึ่งเป็นสารวัตรกำนันเสียชีวิตจมกองเลือดอยู่บริเวณหน้าบ้าน ขณะที่ใกล้กันพบร่าง นายธานินทร์ ชลิงสุ อายุ 49 ปี ซึ่งเป็นเพื่อนของนายวรพงษ์และนั่งดื่มเหล้าอยู่ด้วยกัน ถูกยิงที่หน้าอกและที่แขนซ้ายรวม 3 นัด โดยหลังเกิดเหตุการณ์ดังกล่าว ตำรวจได้คุมตัว ผู้ก่อเหตุคือ นายวรินทร แก้วชิงดวง อายุ 31 ปี ส่งพนักงานสอบสวนดำเนินคดีตามกฏหมาย ภายหลังหลบซ่อนตัวอยู่ในบ้าน พร้อมด้วยของกลางปืนขนาด .38 มิลลิเมตรและขนาด 9 มิลลิเมตรรวม 2 กระบอก
