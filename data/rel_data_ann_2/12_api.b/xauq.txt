ต่อมาทราบชื่อผู้ได้รับบาดเจ็บคือ นายวิญญู หรือโจ วรรณขาว อายุ 19 ปี อาการสาหัส นอนแน่นิ่งจมกองเลือดจำนวนมากอยู่บนพื้นบ้าน เจ้าหน้าที่จึงนำตัวส่ง รพ.ศูนย์ตรัง และนำส่ง รพ.สงขลานครินทร์ (มอ.) อ.หาดใหญ่ จ.สงขลา ซึ่งขณะนี้ยังอยู่ในอาการโคม่า ตรวจสอบร่างกายพบถูกแทงด้วยอาวุธมีดปลายแหลมขนาดประมาณ 5 นิ้ว เข้าที่บริเวณ คอ เส้นเลือดใหญ่ขาด หน้าอก ไหปลาร้า สีข้างด้านขวาทะลุปอด รวม 7 แผล ส่วนตัวผู้ก่อเหตุคือ นายอนิรุต หรือเอ็ก สิงห์อินทร์ อายุ 22 ปี ถูกจับภายในบ้านพักเมื่อเวลา 02.00 น. วันที่ 27 ม.ค.ขณะกำลังนั่งดื่มน้ำกระท่อม พบมีดปลายแหลมที่ใช้ก่อเหตุและเสื้อผ้าที่เปื้อนเลือด ก่อนนำตัวมาเค้นสอบสวนที่โรงพัก
