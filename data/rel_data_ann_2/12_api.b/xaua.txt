พนักงานสอบสวน สภ.อู่ทอง ได้นำตัวนายแสน ปทุมสูตร อายุ 65 ปี ผู้ต้องหาใช้อาวุธปืนยิงนางอารีย์ ปทุมสูตร ภรรยา บาดเจ็บ และมีผู้เสียชีวิต 3 รายประกอบด้วย นายชิวัฒน์ ปทุมสูตร ลูกชาย นายอุ้ย ศรีเห-รา พ่อตา และนางวิชุดา เอี่ยมใจดี น้องเมีย ล่าสุดพนักงานสอบสวน สภ.อู่ทอง ได้นำตัวผู้หาปืนโหดมาสอบสวนปากคำเพิ่มเติมให้ครบทุกประเด็นเพื่อรวบรวมไว้ในสำนวนให้แน่นหนาใช้เวลาสอบปากคำนานกว่า 5 ชั่วโมงโดยนายแสน ผู้ต้องหาได้รับสารภาพทุกข้อกล่าวหา จากนั้นได้จัดกำลังตำรวจคุ้มกันผู้ต้องหาเพื่อนำตัวไปฝากขังต่อศาลจังหวัดสุพรรณบุรี ระหว่างที่เจ้าหน้าที่ตำรวจคุมตัวลงมาจากโรงพักเพื่อนำขึ้นรถ (ต้องหามีสีหน้าเคร่งเครียดและร้องไห้ ผู้สื่อข่าวพยายามสอบถามถึงสาเหตุและแรงจูงใจพร้อมให้ผู้ต้องหากล่าวความรู้สึกครั้งสุดท้ายก่อนจะขึ้นรถแต่ผู้ต้องหาไม่ยอมพูดอะไรมากแต่พูดเพียงสั้นๆว่าขอโทษและเสียใจ ก่อนที่จะขึ้นรถและออกเดินทางทันที
