กระทั่งเวลา 05.30 น.วันที่ 26 ก.ย. 2562 กำลังตำรวจจึงจู่โจมเข้าจับกุมคนร้ายรายนี้เอาไว้ได้ในสภาพนุ่งผ้าเช็ดตัวสีขาวอยู่ผืนเดียว ทราบชื่อนายทรงพล อายุ 34 ปี หรือ “ดี้ย่านซื่อ” โดยของคือกลางสร้อยคอทองคำถูกฝังดินไว้หลังบ้าน และนำอีกส่วนหนึ่งไปเดินเร่ขายให้ชาวบ้านในพื้นที่ แต่ปรากฏว่าไม่มีใครกล้าซื้อ เนื่องจากผิดสังเกตเห็นเป็นทองใหม่จึงโทรศัพท์แจ้งเบาะแสให้ตำรวจ กระทั่งติดตามจับกุมไว้ได้ โดยผู้ต้องหาให้การรับสารภาพว่าทำงานเป็นพนักงานโรงงานแห่งหนึ่งในพื้นที่ อ.บางซ้าย และช่วงสายวันที่ 25 ก.ย. 2562 ได้ขี่รถจักรยายนต์ไปก่อเหตุชิงเงินร้านวัสดุก่อสร้างในพื้นที่ อ.บางซ้าย ได้เงินมา 600 บาท จากนั้นช่วงบ่ายวันเดียวกันได้มาก่อเหตุชิงทองห้างสรรพสินค้าดังกล่าว โดยเพิ่งก่อเหตุครั้งแรก เพราะอยากได้เงินไปใช้หนี้ ธกส.ให้แม่ และนำเงินไปใช้จ่ายกับจะนำไปซื้อรถจักรยานยนต์บิ๊กไบค์ แต่สอบสวนคนในครอบครัวทราบว่าทางครัวครัวไม่ได้เดือดร้อนเรื่องการเงินแต่อย่างใด จึงไม่ทราบสาเหตุที่นายทรงพลไปก่อเหตุชิงทอง
