เมื่อวันที่ 21 มค. 2565 นายไกรศร วิศิษฎ์วงศ์ ผวจ.นครศรีธรรมราช เปิดเผยว่า ได้สั่งการให้ นายประสงค์ จันทร์หยู ป้องกันจังหวัดนครศรีธรรมราช นำกำลัง จนท.อส.ชุดปฏิบัติการพิเศษปกครองจังหวัดนครศรีธรรมราช สนธิกำลังกับกำลังทหาร ชป.ปส.ทภ.4และชุด ชรต.กอ.รมน.นครศรีธรรมราช ออกทำการกวาดล้างปิดล้อมตรวจค้นเป้าหมายยาเสพติด อาวุธปืนสงคราม ในพื้นที่ อ.ท่าศาลา และอ.เมือง อย่างต่อเนื่องเพื่อกวาดล้างยาเสพติดในพื้นที่ โดยเมื่อค่ำวันที่ 19 มค.ที่ผ่านมา จนท.ชุดดังกล่าวสามารถตรวจยึดห่อยาบ้าใส่ถุงดำจำนวน 6,093 เม็ด วางอยู่ใกล้เสาไฟฟ้าริมถนนสาย นครศรีธรรมราช-ท่าศาลา หมู่ 10 ต.ปากพูน อ.เมือง จ.นครศรีธรรมราช แต่ไม่พบตัวเจ้าของยาบ้าจึงทำการตรวจยึดยาบ้าทั้งหมดไปทำการตรวจสอบและขยายผลทันที จนสามารถจับกุมผู้ต้องหา 2 รายคือ นายเอกรัตน์หรือเอก อายุ 39 ปี และนายอดิเรก อายุ 39 ปี ชาว อ.ท่าศาลา พร้องของกลางยาไอซ์ น้ำหนักรวม101.33 กรัม ยาบ้า 433 เม็ดบนถนนสาธารณะในหมู่บ้าน ต่อเนื่องบ้านเลขที่ 141 ม.13 ต.ท่าศาลา อ.ท่าศาลา จ.นครศรีธรรมราช นำส่งพนักงานสอบสวนสภ.ท่าศาลา เพื่อดำเนินการตามกฎหมายต่อไป
