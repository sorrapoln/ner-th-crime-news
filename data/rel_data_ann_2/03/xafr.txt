เมื่อกลางดึกที่ผ่านมา พ.ต.ต.ณัฏฐวรรธ แก้วทิพย์เนตร สว.(สอบ​สวน)​ สน.ประเวศ พร้อมเจ้าหน้าที่มูลนิธิป่อเต็กตึ๊ง ได้เดินทางเข้าตรวจสอบเหตุรถจยย.ชนกับรถเก็บขยะ ทำให้มีผู้เสียชีวิต 2 ราย เหตุเกิดบริเวณปากซอยอ่อนนุช 86 ถนนอ่อนนุช-ลาดกระบัง แขวงและเขตประเวศ กรุงเทพมหานคร "ชนรถขยะ" ที่เกิดเหตุบริเวณปากซอย พบรถเก็บขยะของกรุงเทพมหานคร ยี่ห้ออีซูซุ สีเขียว ทะเบียนป้ายเหลือง 62-1526 กรุงเทพมหานคร จอดอยู่ในลักษณะออกจากซอยกำลังเลี้ยวขวา บริเวณใต้รถพบรถจยย.ยี่ห้อ ฮอนด้า pcx สีขาว ทะเบียน ฬกษ 707 กรุงเทพมหานคร สภาพพังยับเยินชิ้นส่วนกระจัดกระจายเต็มพื้น ใกล้กันบริเวณล้อหลังรถเก็บขยะฝั่งขวา พบศพชาย 1 ราย ทราบชื่อต่อมาคือ นายอนุพงษ์ (สงวนนามสกุล) อายุ 36 ปี บ้านอยู่บ้าน ซอยสุขุมวิท 63 (เอกมัย)​ แขวงคลองตันเหนือ เขตวัฒนา กรุงเทพมหานคร สวมเสื้อยืดสีดำ กางเกงยีนส์ขายาว นอนคว่ำหน้าขาหักผิดรูป ตรวจสอบในกระเป๋าสีดำของนายอนุพงษ์ พบยาไอซ์น้ำหนักประมาณ 1 กรัม และอาวุธปืน ขนาด.38 ยี่ห้อสมิธแอนด์เวสสัน จำนวน 1 กระบอก "ชนรถขยะ"
