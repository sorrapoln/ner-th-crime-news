วันที่ 28 ก.ย.2564 เจ้าหน้าที่ตำรวจสภ.จะแนะ จ.นราธิวาสถูกลอบวางระเบิดเสียชีวิต 2 นาย บาดเจ็บ 4 นาย ขณะกลับจากการระงับเหตุคนคลุ้มคลั่งในพื้นที่บริเวณบ้านน้ำวน หมู่ 1 ต.ช้างเผือก อ.จะแนะ ทางเจ้าหน้าที่ได้นำกำลังเข้าปิดล้อมจุดเกิดเหตุ เร่งอพยพผู้บาดเจ็บไปรักษาตัวด่วนแล้ว จากการตรวจสอบพบว่า เจ้าหน้าที่ถูกลอบวางระเบิดได้เดินทางมากับรถกระบะตำรวจ 2 คัน โดยไปกัน 8 นายเพื่อไประงับเหตุคนคลุ้มคลั่งในพื้นที่ เมื่อควบคุมสถานการณ์ได้แล้ว จึงเดินทางกลับ อย่างไรก็ดีเมื่อมาถึงจุดเกิดเหตุ เกิดระเบิดทำให้รถกระบะกระเด็นพังลงข้างทาง ตรวจสอบพบว่าเป็นระเบิดแสวงเครื่อง น้ำหนักไม่น้อยกว่า 60 กิโลกรัม แต่ยังไม่ทราบภาชนะบรรจุและการจุดชนวน ทราบเพียงว่าระเบิดถูกฝังไว้ใต้ท่อลอดซึ่งอยู่ล่างผิวถนน สำหรับรายชื่อผู้เสียชีวิต 2 นายคือ 1.ร.ต.ท.ธีระศักดิ์ เครือคำ 2. ส.ต.อ. ปริวัตร อุดม เสียชีวิต ส่วนผู้บาดเจ็บ 4 นายประกอบด้วยร.ต.ต. ชาญวิทย์ หลงหา, ส.ต.อ. เอกราช เย็นยีเอส, ส.ต.ต.เมคิน ราชหาดและส.ต.ต.พงศพัฒน์ ศรีสุข เจ้าหน้าที่จะทำการสืบสวนเพื่อหาตัวคนร้ายมาดำเนินคดีตามกฎหมายต่อไป
