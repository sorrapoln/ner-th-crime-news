จุดเกิดเหตุพบรถเก๋งสีดำ ทะเบียน 5 กพ 6419 กรุงเทพมหานคร สภาพหน้ารถพังเสียหาย ล้อหน้าขวาบิดเบี้ยว ประตูด้านคนขับพังยุบจนถึงประตูหลัง ส่วนรถอีกคันอยู่ห่างออกไปประมาณ 20 เมตร เป็นรถแท็กซี่ ทะเบียน ทษ 9197 กรุงเทพมหานคร สภาพด้านหน้ารถพังเสียหาย โดยเฉพาะฝั่งคนขับ ในที่เกิดเหตุมีผู้เสียชีวิต 1 ราย คือ น.ส.ชัญญรัสย์ ปัจฉิมสวัสดิ์ อายุ 17 ปี ซึ่งนั่งมาในรถเก๋งสีดำ นอกจากนี้ ยังมีผู้ได้รับบาดเจ็บอีก 5 คน คือ คนขับรถแท็กซี่ ชื่อ นายจำนงค์ นพเก้า อายุ 55 ปี และผู้โดยสารที่นั่งมาด้วย คือ น.ส.กุลอร อังศุภานิช อายุ 29 ปี นำส่งโรงพยาบาลเปาโล พหลโยธิน ส่วนในรถเก๋งมีผู้ได้รับบาดเจ็บ 3 คน ประกอบด้วย นายวีระชัย รอดเจริญ อายุ 19 ปี น.ส.รุ้งพราย พิมภิรมย์ อายุ 23 ปี นำส่งโรงพยาบาลเปาโล พหลโยธิน และยังไม่ทราบชื่อ 1 คน อาการสาหัส นำส่งโรงพยาบาลพระมงกุฎเกล้า
