เมื่อเวลา 18.00 น. ของวันที่ 14 ม.ค. เจ้าหน้าที่ตำรวจเมืองระยองรับแจ้งเหตุคนร้ายใช้อาวุธปืนยิงกัน มีผู้เสียชีวิตและบาดเจ็บ บริเวณหน้าสำนักงานบริษัทวอเตอร์ ดอกเตอร์ จำกัด ที่เกิดเหตุพบรถเก๋งยี่ห้อนิสสัน เซฟิโร่ สีดำชนเสาไฟฟ้าริมถนนและมีรอยกระสุนที่กระจกด้านคนขับสองรูและที่ประตูรถ ห่างออกไปไม่ไกล พบศพผู้หญิงหงายจมกองเลือด มีบาดแผลถูกยิงเข้าที่ขมับซ้าย 1 นัด หน้าอก 1 นัด และขาขวา 1 นัด ใกล้กันพบร่างของชายนอนหายใจรวยริน มีบาดแผลถูกยิงเข้าที่ศีรษะด้านขวา มีอาวุธปืนขนาด 9 มม.ตกอยู่ใกล้กัน
