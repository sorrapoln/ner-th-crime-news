พล.ต.ต.นิตินันท์ เปิดเผยว่า การจับกุมครั้งนี้ สืบเนื่องจาก ตำรวจได้รับแจ้งมีคนร้ายลักรถจยย.ในพื้นที่ต่างๆในกรุงเทพฯ ทางชุดสืบสวนของ สน.ทุ่งสองห้อง และ สน.คลองตัน จึงได้ลงพื้นที่เฝ้าติดตามมาประมาณ 3 เดือน พบว่าคนร้ายทำงานเป็นแก็ง มีหัวหน้าคือนายประทีบ หรือ ดี๋ดี๋ ท่ามะกา เพิ่งพ้นโทษออกจากเรือนจำเมื่อช่วงต้นปีที่ผ่านมา แต่ยังกลับมากอเหตุลักจยย.อีกครั้ง โดยทั้งหมดจะเดินทางมาจาก อ.ท่ามะกา จ.กาญจนบุรี เข้ามาในกรุงเทพฯ จากนั้นจะเลือกเป้าหมายเป็น จยย.ตามหอพัก, คอนโดฯ, อพาร์ทเมนต์ เนื่องจากผู้ต้องหาเคยพักอาศัยอยู่ย่านรามคำแหงจึงทำให้รู้ถึงพฤติกรรมการจอดรถ จยย.เป็นอย่างดี พล.ต.ต.นิตินันท์ กล่าวอีกว่า หลังจากนั้นคนร้ายจะลักรถ จยย. คันแรก และใช้ตระเวนลักคันอื่นๆ ไปตามพื้นที่ต่างๆ ของกรุงเทพฯ สูงสุดคืนละ 4 คัน เมื่อคนร้ายได้ตามที่ต้องการ ก็จะทิ้งรถ จยย.ที่ลักมาคันแรกไว้ เพื่อให้ตำรวจสับสน ก่อนจะนำรถทั้งหมดไปยังจ.กาญจนบุรี เพื่อส่งขายต่อประเทศเพื่อนบ้านคันละ 7,000 บาท ก่อนแบ่งเงินไปใช้จ่ายและวนกลับมาลงมือก่อเหตุอีกหลายครั้ง ตำรวจจึงเฝ้าติดตามทั้งจากกล้องวงจรปิด เพื่อหาตัวคนร้ายและยานพาหนะที่ใช้ก่อเหตุ รวมถึงตรวจสอบเส้นทางการเงิน จนกระทั่งสามารถจับกุมคนร้ายได้ในที่สุด เบื้องต้นแจ้งข้อหาร่วมกันลักทรัพย์ในเวลากลางคืน โดยใช้ยานพาหนะฯ” นั้นจะติดตามขยายผลหาผู้ร่วมกระทำผิดเพิ่มเติมมาดำเนินคดีเพิ่มเติม
