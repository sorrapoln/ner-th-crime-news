เมื่อคืนที่ผ่านมา (30 พ.ค.) เวลา 21.00 น. พนักงานสอบสวน สน.บางเขน รับแจ้งเหตุมีชายถูกอาวุธปืนยิงได้รับบาดเจ็บ บริเวณปากซอยพหลโยธิน 45 ถนนพหลโยธิน แขวงลาดยาว เขตจตุจักร จึงระดมกำลังเข้าตรวจสอบ ในที่เกิดเหตุช่วงจุดกลับรถ บริเวณหน้ากรมวิทยาศาสตร์ทหารบก พบรถยนต์โตโยต้า ฟอร์จูนเนอร์ สีดำ ทะเบียน 8กส 5059 กทม. สภาพรถด้านขวามีรอยกระสุนปืน 5-6 นัด ทำให้กระจกประตูฝั่งคนขับแตกทั้งบาน บริเวณถนนเลนขวาพบปลอกกระสุนขนาด 9 มม. 6 ปลอก กระจายเกลื่อนพื้นถนน เจ้าหน้าที่จึงไว้เป็นหลักฐาน
