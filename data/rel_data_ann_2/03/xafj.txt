วันที่ 28 ม.ค.62 ผู้สื่อข่าวรับแจ้งจาก นางวรนาท อายุ 53 ปี ชาวบ้าน อ.ปะเหลียน จ.ตรัง ว่า เมื่อกลางคืน วันที่ 26 ม.ค.ผ่านมา ระหว่างอยู่ภายในบ้านกับแม่สามี อายุ 100 ปี และลูกสะใภ้อายุ 19 ปี ได้มีชายวิ่งเข้ามาขอความช่วยเหลือในสภาพเลือดท่วมร่าง เพราะถูกแทงด้วยอาวุธมีด จากนั้นมีชายฉกรรจ์อีก 1 คนวิ่งตามเข้ามากระหน่ำแทงเด็กผู้ชายหลายแผล ประมาณ 4 นาที ลูกสะใภ้จึงใช้โทรศัพท์มือถือถ่ายคลิปวิดีโอเอาไว้ ส่วนคนร้ายลากคนเจ็บไปหน้าบ้านพร้อมกับแทงซ้ำอีก ก่อนเข้ากราบขอโทษตนเองว่า “ผมขอโทษที่ทำแบบนี้ลงไป” แล้ววิ่งหลบหนีออกไปทางหลังบ้าน โดยตนไม่รู้จักกับสองคนนี้มาก่อน
