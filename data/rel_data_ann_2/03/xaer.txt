กรณีโลกออนไลน์เปิดเผยคลิปวิดีโออุบัติเหตุ ชายขับรถจักรยานยนต์เฉี่ยวกับรถอีกคัน ส่งผลให้ผู้ขับขี่ที่เป็นหญิงได้รับบาดเจ็บ โดยเหตุเกิดหน้าปั๊ม ปตท.บนถนนกรุงเทพ-นนทบุรี มุ่งหน้าไปแยกติวานนท์ พนักงานปั๊มน้ำมัน ปตท. ผู้เห็นเหตุการณ์ และวิ่งเข้าไปเพื่อที่จะช่วยผู้บาดเจ็บเป็นคนแรก เล่าว่า ตอนแรกตนเห็นว่ามีรถชนกันเฉยๆ แต่พี่คนที่ขี่มอเตอร์ไซด์คันทีมีกล้องบอกว่า รถมอไซด์คันที่เฉี่ยวชนขับหนีไปเลย ผู้บาดเจ็บก็ล้มนอนอยู่กลางถนนตรงนั้นเลย ตอนแรกวิ่งเข้าไปจะช่วยเคลื่อนย้ายให้ออกมาจากถนนก่อน แต่พี่คนที่มีกล้องบอกว่าไม่ต้องขยับเพราะกลัวว่ากระดูกอาจจะหัก หากเคลื่อนย้ายสุ่มสี่สุ่มห้าอาการอาจจะหนักกว่าเดิมได้ ตอนนั้นผู้บาดเจ็บแน่นหน้าอก และมีแผลที่บริเวณขา
