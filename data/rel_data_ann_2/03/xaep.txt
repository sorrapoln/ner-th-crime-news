ระหว่างเกิดกระแสความไม่พอใจต่อต้านการใช้มาตรา 44 ออกกฎหมายบังคับห้ามประชาชนนั่งกระบะท้ายรถปิกอัพ และอื่นๆจนเกิดกระแสความไม่พอใจอย่างวงกว้างขวางจู่ๆ เกิดเหตุการณ์ระเบิดปริศนาอย่างไม่มีปี่มีขลุ่ยโดยเมื่อเวลา 20.น.เศษ วันที่ 5 เม.ย.ที่ผ่านมาประชาชนที่สัญจรผ่านไปมาบริเวณหน้าสำนักงานสลากกินแบ่ง ถนนราชดำเนินกลาง ต่างพากันวิ่งหนีตายกันจ้าระหวั่นเมื่อเกิดระเบิดขึ้นเสียงกังสนั่นบริเวณถังขยะสีเขียวของกรุงเทพมหานคร ซึ่งวางอยู่ใกล้รั้ว แรงระเบิดทำให้ถังพลาสติกแตกกระจายชิ้นส่วนไปโดน นาพิมพ์วรา รวีนพลสิทธ์ ลูกจ้างชั่วคราวสำนักเขตห้วยขวางได้รับบาดเจ็บที่แขนและ น.ส.สุริญาพร พูลสมบัติ ทำงานที่เดียวกันหูดับด้วยแรงอัด พ.ต.อ.พิทักษ์ สุทธิผล ผกก.สน.ชนะสงคราม พร้อมด้วย พล.ต.ท.ศานิตย์ มหถาวร ผบช.น.เดินทางมาสอบสวนที่เกิดเหตุพร้อมทั้งหน่วยเก็บกู้ระเบิด EOD คาดว่าอาจจะเป็นระเบิดปิงปอง หรือ ไปป์บือบบ์ อย่างใดอย่างหนึ่ง มีรายงานว่าก่อนหน้า เจ้าหน้าที่ชุดดังกล่าวเดินทางมาถึง มีระเบิดในบริเวณใกล้เคียงกันเป็นลูกที่ 2 แต่ยังไม่มีใครสามารถให้ราละเอียดได้ ต่อมาเวลา 21.30 น.พล.ต.อ.จักรทิพย์ ชัยจินดา ผบ.ตร.รุดมาที่เกิดเหตุด้วยแต่ไม่แสดงความเห็นใดๆ
