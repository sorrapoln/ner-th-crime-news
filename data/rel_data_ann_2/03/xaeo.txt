วันที่ 27 ต.ค. พ.ต.อ.บุญเชิญ ลิ่มประจวบพงษ์ ผกก.สภ.นบพิตำ จ.นครศรีธรรมราช เปิดเผยว่า เมื่อเย็นวานนี้ (26 ต.ค.) ได้รับแจ้แจ้งว่ามีการลักลอบขายยาเสพติดที่บ้าน บ้านเลขที่ 16/5 หมู่ 5 ต.นบพิตำ อ.นบพิตำ จ.นครศรีธรรมราช จึงสั่งการให้ พ.ต.ท.สมพร รัก แก้ว รอง ผกก.ป.สภ.นบพิตำ ,พ.ต.ท.ประยงค์ เห็นพร้อม รอง ผกก.สส.สภ.ราชกรูด รรท.รอง ผกก.สส.สภ.นบพิตำ พ.ต.ท.ธรพล ห่อหุ้ม สวป.สภ.นบพิตำ ,พ.ต.ท.ไพโรจน์ แสงสงวน สว.สส.สภ.นบพิตำ ร.ต.อ.ทวีป บัวเพชร รอง สว.สส. ร.ต.อ.มโนชา ปานคง ร.ต.อ.จตุพร รักเถาว์ รอง สว.สส.และเป็นเจ้าพนักงาน ป.ป.ส. วางแผนสืบสวนติดตามจับกุมทันที โดยหลังจากตรวจสอบเบื้องต้นทราบว่านายพรพิชัย กังเซ่ง อายุ 46 ปี หรือที่รู้จักกันในนาม “ปู้ ทอนผักกูด” เจ้าของบ้านหลังดังกล่าวเป็นเอเยนต์ค้ายาเสพติดในพื้นที่มานานแล้ว และเชื่อว่ามียาเสพติดอยู่ในครอบครองจำนวนมาก จึงนำกำลังรีบรุดไปตรวจสอบพบนายพรพิชัย “ปู้ ทอนผักกูด” อยู่ในบ้านเมื่อเห็นเจ้าหน้าที่ถึงกะบหน้าถอดสีและแสดงอาหารพิรุธ เจ้าหน้าที่จึงทำการตรวจค้นพบยาบ้าจำนวน 34 เม็ด จึงควบคุมตัวเอาไว้ ก่อนทำการขยายผลไปตรวจค้นภายในรถยนต์ของนายพรพิชัย “ปู้ ทอนผักกูด” ยี่ห้อ อิซูซุ สีบรอนซ์เงิน ทะเบียน บธ-6530 นครศรีธรรมราช พบยาบ้าอีกจำนวน 1,965 เม็ด รวมยาบ้าของกลาง 1,999 เม็ด จึงควบคุมตัวนายพรพิชัย “ปู้ ทอนผักกูด” พร้อมยาบ้าของกลางไปส่งมอบพนักงานสอบสวน สภ.นบพิตำ จ.นครศรีธรรมราช
