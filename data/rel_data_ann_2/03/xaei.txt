กรณีแม่ น.ส.พิชชาพร คิดชอบ หรือ โอ อายุ 32 ปี ที่ท้องได้ 2 เดือน หายตัวไปอย่างปริศนา ให้ช่วยตามหาลูกสาว หรือถ้าลูกยังมีชีวิตอยู่ก็ขอให้ติดต่อกลับมา โดยพบพิรุธ นายเจสัน แมทธิว บัลเซอร์ สามีลูกสาวชาวอเมริกัน พอเจอแม่ยายมาหาที่บ้าน กลับขี่ มอเตอร์ไซค์วิบากหนีหายไป ทั้งนี้แม่ น.ส.พิชชาพร ได้ไปแจ้งความตำรวจ จากนั้นตำรวจมาตรวจสอบบ้านเช่า ภายใน ต.ไชยสถาน อ.เมืองน่าน ที่ทั้งสองเช่าอยู่ ภายในห้องนอนพบคราบเลือด ห่างออกไป กว่า 15 กิโลเมตร พบเครื่องนอนจากห้องที่เกิดเหตุมาทิ้งกองไว้ด้วย โดย แม่ น.ส.พิชชาพร เผยว่า ลูกสาวพบรักกับ นายเจสัน ที่ภูเก็ต จากนั้นก็มากินอยู่ฉันสามีภรรยา ส่วนการทะเลาะเบาะแว้งกันนั้นอันนี้ไม่ทราบเนื่องจากลูกไม่เคยเล่าให้ฟัง โดยระหว่างผู้เป็นแม่ให้สัมภาษณ์ทีมข่าวอยู่ น้องสาวของ น.ส.พิชชาพร ได้วิดีโอคอลเข้ามาพูดคุยกับแม่พร้อมกับให้กำลังใจ และร้องไห้ไปด้วยทั้งแม่ลูก
