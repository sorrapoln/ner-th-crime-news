จากกรณี พบศพนายดัว การ์ พายาร์ เซ็ท อายุ 42 ปี สัญชาติเมียนมาร์ ถูกของแข็งทุบที่ศีรษะเสียชีวิต บริเวณป่าหลังอาคารพาณิชย์ ภายในซอยเย็นสบาย พัทยาใต้ ม.10 ต.หนองปรือ อ.บางละมุง จ.ชลบุรี ตามที่ได้เสนอข่าวไปแล้วนั้น ผู้ต้องหารับสารภาพว่า วันเกิดเหตุ นายดัวร์ ผู้ตายได้ดื่มจนเมาแล้วพาเพื่อนชาติเดียวกันมาหาเรื่องนายราม บริเวณจุดเกิดเหตุ จึงชกต่อยกัน นายรามสู้ไม่ไหว วิ่งไปคว้าท่อนเหล็กมาทุบตีผู้เสียชีวิตจำนวนหลายครั้งจนแน่นิ่งไป ก่อนหลบหนีไปซุกซ่อน แต่สุดท้ายเจ้าหน้าที่ตำรวจได้ติดตามจับกุมตัวได้ในที่สุด
