เมื่อเวลา 06.30 น.วันที่ 30 มิถุนายน 2564 พ.ต.ท.ชินวัตร ธิศาลา สารวัตร (สอบสวน) สภ.เมืองชลบุรี ได้รับแจ้งมีเหตุรถชนจักรยานปั่นบนถนนเศรษฐกิจ ช่วงแยกไฟแดงมอเตอร์เวย์ ขาเข้า อำเภอบ้านบึง หมู่ 1 ตำบลหนองรี อำเภอเมือง จังหวัดชลบุรี จึงรุดไปตรวจสอบพร้อมแพทย์เวร รพ.ชลบุรี และกู้ภัยมูลนิธิธรรมรัศมีมณีรัตน์ ที่เกิดเหตุพบร่างนายอนันต์ แสงอรุณ อายุ 58 ปี มีอาชีพเป็นช่างทำทอง นอนคว่ำหน้าอยู่ที่พื้น กู้ภัยพยายามช่วยกันปั้มหัวใจยื้อชีวิต แต่นายอนันต์ เสียชีวิตในที่เกิดเหตุ ใกล้กันพบรถจักรยานปั่น 2 ล้อ ของผู้ตายล้มอยู่สภาพด้านท้ายรถถูกชนพังยับเยิน
