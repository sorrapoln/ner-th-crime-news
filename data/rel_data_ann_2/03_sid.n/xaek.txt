เจ้าหน้าที่ได้ควบคุมตัวไปสอบสวนขยายผล โดยนายพรหมทัต รับสารภาพว่า ยังมีอาวุธที่ขโมยมาซุกซ่อนอยู่อีกจุด ซุกซ่อนอยุ่ในป่ากระถินเทพา ที่ด้านหลังกองร้อยตชด.414 เนื่องจากอาวุธที่ขโมยออกมาขนเที่ยวเดียวไม่หมด เมื่อเจ้าหน้าที่นำตัวไปตรวจสอบพบมี 1.ปืนอาร์พีจี 5 กระบอก 2.ลำกล้องสำรองปืน เอ็ม 60 จำนวน 2 กระบอก 3.ลูก ค.10 จำนวน 80 นัด 4.ลูก กปล.ขนาด 5056 จำนวน 500 นัด โดยนายพรหมทัต ให้การว่า ได้ขี่จยย.พ่วงรถเข็นคันดังกล่าวไปก่อเหตุ ร่วมกับเพื่อนอีกคนชื่อนายเอ็มโดยตนได้ขี่จยย.พ่วงรถเข็นไปจอดซุ่มไว้ในป่าละเมาะแล้วเดินลัดเลาะเข้าไปที่คลังอาวุธ ซึ่งอยู่ด้านหลังกองร้อยตชด.414 บ้านยายไทย ต.สลุย อ.ท่าแซะแล้วงัดทะลายสิ่งกีดขวางเข้าไปเอาปืนสงคราม และเครื่องกระสุนปืนออกมาใส่รถเข็น แล้วใช้ผ้าคลุมทับขับออกมาบนถนนเพชรเกษม ส่วนนายเอ็มเพื่อนที่ร่วมวางแผนได้ลงระหว่างทาง แล้วให้ตนขี่จยย.พ่วงรถเข็น บรรทุกปืนสงคราม และเครื่องกระสุนไปเพียงลำพังคนเดียว โดยตนขับเลี้ยวเข้าไปในถนนซอยตามหมู่บ้าน จนกระทั่งถึงบ้านที่ตำบลท่าข้าม อ.ท่าแซะระยะทางเกือบ 30 กิโลเมตร แล้วเอาปืนทั้งหมด ไปขุดหลุมฝังไว้ ส่วนกระสุนปืนได้แยกฝังอีกหลุม ซึ่งอยู่ติดๆกัน ที่บริเวณท้ายสวนของยายตนเอง เพื่อรอไว้ส่งขายให้กับบุคคลที่ต้องการจะซื้อ จนกระทั่งมีคนไปเจอแล้วแจ้งตำรวจมาจับกุมตนดังกล่าวส่วนเพื่อนร่วมแก๊งอยู่ระหว่างติดตามจับกุม และขยายผลว่ามีใครร่วมขบวนการวางแผนอีกหรือไม่เพื่อจับกุมมาดำเนินคดีตามกฎหมายต่อไป
