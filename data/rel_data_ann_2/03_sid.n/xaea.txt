วันนี้ (21 ม.ค. 65) ร.ต.อ.เปรม เตรียมตัว รอง สว.(สอบสวน) สภ.เมืองอุดรธานี ได้รับแจ้ง มีอุบัติเหตุรถยนต์กระบะเสียหลักตกคลอง และมีอุบัติเหตุซ้ำซ้อนรถยนต์กระบะชนคนริมถนนที่มายืนดูเหตุการณ์จนเสียชีวิต บริเวณที่หน้าปั๊มน้ำมันบ้านเหล่านาดี ถนนอุดรธานี –หนองบัวลำภู ต.นาดี จ.อุดรธานี ขาเข้าตัวเมืองอุดรธานี จึงรุดไปตรวจสอบที่เกิดเหตุพร้อมด้วยแพทย์เวร รพ.ศูนย์อุดรธานี อาสากู้ภัยอุดรสว่างเมธาธรรม ที่เกิดเหตุพบรถยนต์กระบะสีดำ ตกถนนลงคลองน้ำ ขณะที่บริเวณริมถนนข้างคลองน้ำพบศพนายอัครชัย อายุ 55 ปี ซึ่งเป็นผู้ใหญ่ บ้านใหม่ศรีวิไล เสียชีวิตนอนอยู่ในคลองน้ำ สภาพศพสวมเสื้อเชิ้ตสีขาว กางเกงยีน เจ้าหน้าที่นำศพขึ้นมาพบมีเงินสดในกระเป๋ากางเกง 97,354 บาท เบื้องต้นจากการชันสูตรพบว่า คอหัก แขนขาหัก กรามหัก ญาติพี่น้องที่เดินทางมาดูต่างร้องไห้ระงมด้วยความเศร้าโศกเสียใจ
