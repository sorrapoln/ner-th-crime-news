สืบเนื่องจากกรณีที่ ส.ต.ต.นรวิชญ์ บัวดก ผบ.หมู่ กองร้อยที่ 2 กก.อารักขา บก.อคฝ. ขับขี่รถจักรยานยนต์ DUCATI MONSTER สีแดง หมายเลขทะเบียน 1กผ 9942 เชียงราย ชน พญ.วราลัคน์ สุภวัตรจริยากุล บริเวณทางม้าลายหน้าสถาบันไตภูมิราชนครินทร์ ถนนพญาไท เมื่อวันที่ 21 มกราคม 2565 ส่งผลให้ พญ.วราลัคน์บาดเจ็บสาหัสและเสียชีวิตในเวลาต่อมา ตามที่ได้มีการนำเสนอข่าวไปนั้น พล.ต.ต.นครินทร์ สุคนธวิท ผบก.อคฝ. กล่าวว่า ส.ต.ต.นรวิชญ์เป็นผู้ใต้บังคับบัญชาของตน ได้เข้าพบพนักงานสอบสวนที่ สน.พญาไทแล้ว รับแจ้งข้อหาขับรถโดยประมาทเป็นเหตุให้ผู้อื่นเป็นอันตรายถึงชีวิต
