เมื่อวันที่ 18 ต.ค.64 พล.ต.ท.จิรพัฒน์ ภูมิจิตร ผบช.ภ.1 พล.ต.ต.สหรัฐ ศักดิ์ศิลปะชัย ช่วยราชการรองผบช.ภ.1 พล.ต.ต.วสันต์ เตชะอัครเกษม ผบก.สส.ภ.1 สั่งการ พ.ต.อ.ชินโชติ วัฒนธนานพ ผกก.สส.1 บก.สส.ภ.1 พ.ต.ท.ชัยรัตน์ หิรัญบูรณะ รองผกก.สส.1 บก.สส.ภ.1 นำกำลังชุดสืบสวนภาค 1 สืบสวนจับกุมผู้กระทำความผิดตามกฎหมายเกี่ยวกับผู้กระทำความผิดตามกฎหมายละเมิดทรัพย์สินทางปัญญาและกฎหมายอื่นที่เกี่ยวข้อง หลังลงพื้นที่ร่วมกันทำการตรวจค้นโกดัง ตั้งอยู่บริเวณเชิงสะพานพระนั่งเกล้า ต.ไทรม้า อ.เมืองนนทบุรี จ.นนทบุรี ตามหมายค้นของศาลจังหวัดนนทบุรี ที่ 788/2564 ลงวันที่ 17 ต.ค.64 จากการตรวจผลการตรวจค้นได้ทำการจับกุมผู้ต้องหา 6 ราย ดังนี้ นายคุณ งำ อายุ 25 ปี สัญชาติเมียนมา นายฮนิง อายุ 22 ปี สัญชาติ เมียนมา นายคุณคำ ชิน อายุ 33 ปี สัญชาติเมียนมา นายคุณ ไหล่ อายุ 35 ปี นายไนง์ ลินโซ อายุ 29 ปี สัญชาติเมียนมา นายอัง แซน ลวิน อายุ 29 ปี สัญชาติเมียนมา ข้อหา “เป็นบุคคลต่างด้าวเดินทางเข้ามาและอยู่ในราชอาณาจักรโดยไม่ได้รับอนุญาต และทำงานโดยไม่ได้รับอนุญาต” พร้อมกับได้ทำการตรวจยึดสิ่งของที่พบว่าเป็นสินค้าลักลอบนำเข้ามาในราชอาณาจักร รวมทั้งสิ้น 18 รายการ จำนวน 921 ชิ้น ส่วนใหญ่เป็นกาแฟ บรรจุภัณฑ์แอลกอฮอล์ อาหารสัตว์ หูฟัง แว่นตาว่ายน้ำ และต่อมาชุดสืบสวนได้ร่วมกันทำการตรวจค้นโกดังอีกแห่ง ตั้งอยู่บริเวณซอยเลี่ยงเมืองนนทบุรี 7 ถนนเลี่ยงเมืองนนทบุรี ต.ตลาดขวัญ อ.เมืองนนทบุรี จ.นนทบุรี ตามหมายค้นของศาลจังหวัดนนทบุรี ที่ 789/2564 ลงวันที่ 17 ต.ค.64 จากการตรวจค้นพบว่า เป็นสินค้าลักลอบนำเข้ามาในราชอาณาจักร รวมทั้งสิ้น 36 รายการ รวมจำนวน 1,267 ชิ้น ส่วนใหญเป็นหลอดไฟแอลอีดี เจล และโฟมล้างมือ สืบเนื่องจากชุดสืบสวนภูธรภาค 1 ได้รับแจ้งจากสายลับและได้ทำการสืบสวนทราบว่า โกดังตั้งอยู่บริเวณเชิงสะพานพระนั่งเกล้า ต.ไทรม้า อ.เมืองนนทบุรี จ.นนทบุรี และโกดังตั้งอยู่ซอยเลี่ยงเมืองนนทบุรี 7 ถนนเลี่ยงเมืองนนทบุรี ต.ตลาดขวัญ อ.เมืองนนทบุรี จ.นนทบุรี เป็นสถานที่นำเข้าสินค้าที่มีถิ่นกำเนิดจากต่างประเทศและลักลอบกักเก็บสินค้าหลายประเภท และเป็นสินค้าลักลอบนำเข้ามาในราชอาณาจักร โดยใช้โกงดังเป็นที่พักและกักเก็บสินค้าที่นำเข้าจากต่างประเทศรายใหญ่ในจ.นนทบุรี ก่อนที่ทำการกระจายสินค้าที่นำเข้ามาจากนอกราชอาณาจักรให้แก่ลูกค้ารายย่อย เพื่อนำมาจำหน่ายให้แก่ประชาชนทั่วไป โดยมีวัตถุประสงค์เพื่อการค้าในเขตจังหวัดนนทบุรีและพื้นที่ต่างๆในประเทศ เจ้าพนักงานตำรวจชุดสืบสวนจึงได้รายงานให้ผู้บังคับบัญชาทราบตามลำดับชั้น และได้ประทานอนุญาตศาลจังหวัดนนทบุรีขอหมายค้น เพื่อทำการตรวจค้น โกดังจำนวน 2 แห่งดังกล่าว ก่อนหน้าที่โกดังดังกล่าวเคยถูกเจ้าหน้าที่ตำรวจบก.ป.จับกุมแล้วแต่ยังก่อเหตุกระทำผิดซ้ำอีกจึงได้มีการทำการเข้าจับกุมดังกล่าว เบื้องต้นได้นำตัวผู้ต้องหา 6 ราย พร้อมของกลางส่งพนักงานสอบสวนสภ.บางศรีเมือง และสภ.เมืองนนทบุรี เพื่อดำเนินการตามกฎหมายต่อไป
