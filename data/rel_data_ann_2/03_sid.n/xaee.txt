เมื่อเวลา 19.00 น. วันที่ 30 ตุลาคม พล.ต.ต.อรรถพล อนุสิทธิ์ ผบก.น.2 ได้รับรายงานจาก พ.ต.อ.รังสรรค์ สอนสิงห์ ผกก.สน.ดอนเมือง ภายหลังฝ่ายสืบสวนสน.ดอนเมือง โดย พ.ต.ท.อดิเรก ทองแกมแก้ว รอง ผกก.สน.ดอนเมือง พ.ต.ท.เข็มกล้า มั่นพลับ พ.ต.ต.วุฒิชัย บุญยู้ สว.สส.สน.ดอนเมือง ร.ต.อ.ภาคิน ดอกไม้ ร.ต.อ.สมโชค คงตำหนิ รอง สว.สส.สน.ดอนเมือง ได้ร่วมกับ พ.ต.อ.ปทักข์ ขวัญนา ผกก.4 บก.ป. พ.ต.ท.อภิชน ขันกา สว.กก.4 บก.ป ร.ต.อ.จิรัฎฐวัฒน์ กิจรุ่งเรืองเดช ร.ต.ท.นิติธร ประชัณกาญจนา รอง สว.กก 4 บก.ป. ร่วมกับจับกุมนายสุพร ไทยทิส อายุ 35 ปี ผู้ต้องหาตามหมายจับศาลอาญาที่ 1843/2564 ลงวันที่ 29 ตุลาคม 2564 ความผิดฐาน “กระทำอนาจารแก่เด็กอายุไม่เกินสิบสามปีโดยขู่เข็ญด้วยประการใด ๆ โดยใช้กำลังประทุษร้าย โดยเด็กนั้นอยู่ในภาวะที่ไม่สามารถขัดขืนได้” โดยจับได้บริเวณสุสานแห่งหนึ่งในต.เขาคันทรง อ.ศรีราชา จ.ชลบุรี เมื่อเวลาประมาณ 14.00 น. ที่ผ่านมา การจับกุมครั้งนี้สืบเนื่องจากมูลนิธิปวีณา หงสกุล ประธานมูลนิธิ ปวีณา หงสกุล เพื่อเด็กและสตรี ได้พาแม่ผู้เสียหายซึ่งเป็นเด็กหญิงวัย 7 ขวบ เข้าแจ้งความร้องทุกข์กับร.ต.อ.พิพัฒน์พงศ์ เพิ่มพูล รอง สารวัตร ( สอบสวน ) สน.ดอนเมือง ภายหลังลูกสาวผู้เสียหายถูกนายสุพร หรือหนึ่ง ไทยทิส อายุ 35 ปี พ่อเลี้ยง ข่มขืน จากนั้นพนักงานสอบสวนได้ทำการรวบรวมพยานหลักฐานขออนุมัติหมายจับ ซึ่งจากแนวทางการสืบสวนของทางเจ้าหน้าที่ฝ่ายสืบสวนสน.ดอนเมือง ทราบว่านายสุพร หรือหนึ่ง ได้หลบหนีมาทำงานในสุสานแห่งหนึ่งในอ.ศรีราชา จึงได้สนธิกำลังร่วมกับเจ้าหน้าที่ตำรวจ กก.4 บก.ป. ลงพื้นที่จนสามารถติดตามจับกุมได้ในที่สุด
