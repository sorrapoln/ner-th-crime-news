ศาลอาญา ถนนรัชดาฯ อ่านคำพิพากษาศาลอุทธรณ์คดีฆาตกรรมไฮโซเชอร์รี่ มีนายอัศยา หรือโก้ ชัยภา ตกเป็นจำเลย ในความผิดฐานฆ่าผู้อื่นโดยเจตนา, ใช้บัตรอิเล็กทรอนิกส์ของผู้อื่นโดยมิชอบ และลักทรัพย์ในเวลากลางคืน โดยคดีนี้เหตุเกิดเมื่อเดือนกรกฎาคม 2561 จำเลยใช้ไม้เบสบอลเหล็กขนาดยาว 70 เซนติเมตรเป็นอาวุธตีที่ศีรษะ , ใบหน้า ,ลำตัว และสะบักขวา ของนางสาวธิติมา หรือไฮโซเชอร์รี่ ตั้งวิบูลย์พาณิชย์ อายุ 39 ปี นักธุรกิจสาวด้านอสังหาริมทรัพย์ ซึ่งเป็นแฟนสาวหลายครั้งทำให้นางสาวธิติมาถึงแก่ความตายในห้องพักโรงแรมแห่งหนึ่งย่าน ซอยประดิษฐ์มนูธรรม 19 แขวง-เขตลาดพร้าว และได้ลักทรัพย์รถเบนซ์ , โทรศัพท์มือถือ, เครื่องประดับ กระเป๋าแบรนด์เนม ของผู้ตายไป มูลค่ารวมกว่า 1 ล้านบาท รวมทั้งนำบัตรเอทีเอ็มของผู้ตายไปถอนเงินเพื่อหลบหนีไปกัมพูชา
