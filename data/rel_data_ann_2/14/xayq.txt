เจ้าหน้าที่ตำรวจ สน.สามเสน ได้รับแจ้งเหตุุคนร้ายใช้อาวุธปืนยิงหญิงสาว ได้รับบาดเจ็บสาหัส เหตุเกิดภายในแฟลตองค์การสวนสัตว์ แขวงถนนนครไชยศรี เขตดุสิต กทม. ที่เกิดเหตุบริเวณบันไดของชั้น 4 พบร่างของนางสาวมาลินี (สงวนนามสกุล) อายุ 34 ปี ถูกยิงด้วยอาวุธปืนขนาด . 38 ถากเข้าที่ใบหน้า1นัด และใต้ต้นแขน 1 นัด นอนจมกองเลือด ร้องขอความช่วยเหลือด้วยความเจ็บปวด เจ้าหน้าที่นำตัวส่งโรงพยาบาลบางโพ "รัก3ปีล่มสลาย" จากการสอบปากคำ ผู้เห็นเหตุการณ์ เล่าว่า ก่อนเกิดเหตุคนร้ายเป็นชายทราบชื่อคือ นายรุ่งอรุณ หรือ ต่อ ได้เดินมาอาคาร1ที่บริเวณแฟลตดังกล่าว ก่อนจะกดลิฟต์ขึ้นไปยังชั้น5 เดินตรงไปยังห้อง1502 จากนั้นถามหานางสาวมาลินี (ผู้บาดเจ็บ) กับเพื่อนบ้าน ตอนนั้นผู้บาดเจ็บอยู่ภายในห้องน้ำ นายรุ่งอรุณ ได้เคาะประตูห้องเรียก เมื่อผู้บาดเจ็บเปิดประตูห้องน้ำออกมา เจอหน้าผู้ก่อเหตุ จึงรีบวิ่งหนีออกนอกห้อง ไปทางบันไดของแฟลต
