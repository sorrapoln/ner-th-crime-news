วันที่ 10 ตุลาคม 2564 เวลา 00.10 น. สน.ทุ่งครุ ได้รับแจ้งมีเหตุกลุ่มวัยรุ่นใช้อาวุธปืน ไล่ยิงกัน และภายในที่เกิดเหตุมีทรัพย์สินของประชาชนได้รับความเสียหาย ภายในซอย ประชาอุทิศ 79 ตรวจสอบที่เกิดเหตุ บริเวณแยกย่อยซอยหมู่บ้านวิเศษสุขนคร ซอยที่ 7 แขวง ทุ่งครุ เขต ทุ่งครุ กรุงเทพมหานคร ในชุมชนดังกล่าวเป็นลักษณะทางปูนเดินเลียบคลองอยู่ข้างกำแพงหมู่บ้าน พบร่องรอยของปลอกกระสุนปืนตกจำนวนมาก ระยะทางยาวตลอดเเนวเกือบ 100 เมตร มีกระสุนของปืนหลายชนิดทั้งปืนสั้น และปืนยาว เจ้าหน้าที่จึงบันทึกภาพในที่เกิดเหตุไว้ทั้งหมด และรวบรวมปลอกกระสุนปืนทั้งหมดเพื่อเป็นหลักฐานประกอบสำนวนทางคดี
