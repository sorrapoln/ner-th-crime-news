จากกรณีที่ เจ้าหน้าที่ตำรวจ สภ.ปากคลองรังสิต จ.ปทุมธานี ได้รับแจ้งจากพลเมืองดีพบศพ น.ส.ซิ้ม อายุ 48 ปี ถูกฆ่าหมกป่า บริเวณปากซอยร่วมสุข 7/24 ม.3 ต.บ้านใหม่ อ.เมือง จ.ปทุมธานี แล้วตำรวจมีการตามล่าชายต้องสงสัย ความคืบหน้าล่าสุด ล่าสุดเจ้าหน้าที่ตำรวจ สามารถจับกุม นายรุธ นนภิภักดิ์ อายุ 21 ปี ชาว อ.เมืองปทุมธานี ผู้ก่อเหตุได้แล้ว โดยให้การว่า วันเกิดเหตุ ตนได้เสพกัญชาและกินเหล้า เมื่อเลิกกินเหล้าจึงได้เอากางเกงไปให้ผู้ตายที่บ้าน เพราะรู้จักกัน ก่อนจะเกิดมีอารมณ์ทางเพศ จึงได้หลอกอุบายว่าให้มานวดให้หน่อยจะให้เงิน เมื่อเดินมาถึงที่เกิดเหตุตนจึงได้ทำการข่มขืน เมื่อเสร็จแล้วฝ่ายหญิงจะกลับ แต่ตนไม่ยอมให้กลับ แล้วกระชากและจับผู้ตายเหวี่ยงกระเด็นจนหัวไปฟาดกับต้นไม้ ก่อนนอนแน่นิ่งไป ตนพยายามเรียกเท่าไรก็ไม่ตื่นจึงได้จับกดน้ำ ก่อนจะลากศพขึ้นมาวางไว้แล้ว กลับบ้านเปลี่ยนเสื้อผ้าเหมือนไม่มีอะไรเกิดขึ้น
