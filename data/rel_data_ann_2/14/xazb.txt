เมื่อเวลา 19.00 น.วันที่ 13 ธ.ค.64 ที่ผ่านมา อาสาสมัครกู้ภัยเร่งช่วยเหลือนายจักรกฤษ ปานพิพัฒน์ อายุ 21 ปีได้รับบาดเจ็บสาหัสถูกมีดฟันที่แขนและขาซ้ายเป็นบาดแผลฉกรรจ์ ทางกู้ภัยเร่งปฐมพยาบาลเบื้องต้นก่อนนำตัวส่ง ร.พ.ชลประทานปากเกร็ด โดยทราบว่าผู้บาดเจ็บถูกกลุ่มวัยรุ่นใช้มีดไล่ฟันมา เหตุเกิดหน้าตึก 40 โครงการเอื้ออาทรวัดกู้ 2 ต.บางพูดอ.ปากเกร็ด จ.นนทบุรี นายจักรกฤษ ผู้บาดเจ็บให้ข้อมูลว่าตนเองขับขี่รถ จยย.มารับน้องที่ตึก 95 หลังจากนั้นก็ถูกชายวัยรุ่นใช้มีดวิ่งไล่ฟันโดยตนเองพยายามขับขี่รถ จยย.หนี ส่วนผู้ก่อเหตุตนเองไม่รู้จักและยังไม่ทราบว่าเกิดจากสาเหตุอะไรเช่นกัน ด.ช.หนึ่ง ซึ่งเห็นเหตุการณ์เล่าว่าคนเจ็บขับขี่รถ จยย.หนีโดยมีคู่กรณีเป็นวัยรุ่นใช้มีดวิ่งไล่หลังมาจนกระทั่ง รถจยย.เกิดเสียหลักไปชนกับรถ จยย.รับจ้างและล้มลงทำให้คนที่ก่อเหตุไล่ทันใช้มีดฟันคนเจ็บหลังจากนั้นคนเจ็บพยายามวิ่งหลบหนีมานอนอยู่หน้าตึก 40 ดังกล่าว ขณะที่ทางด้านเจ้าหน้าที่ตำรวจและฝ่ายสืบสวนของ สภ.ปากเกร็ด ลงพื้นที่เพื่อหารายละเอียดและตัวผู้ก่อเหตุมาดำเนินคดีตามกฎหมาย
