เมื่อเวลา 03.30 น. วันที่ 18 มกราคม 2565 เจ้าหน้าที่ตำรวจทางหลวง ได้รับแจ้งมีคนร้าย "ไอ้คลั่งปืนเดือด" ใช้อาวุธปืนจี้ชิงรถบรรทุกพ่วง 18 ล้อ จากถนนทางหลวงหมายเลข 3423 ใกล้เคียงวัดยกกระบัตร ตำบลยกกระบัตร อ.บ้านแพ้ว จ.สมุทรสาคร ขับหลบหนีไปตามถนนพระรามสอง มุ่งหน้าเข้ากรุงเทพมหานคร หลังรับแจ้งจึงได้ทำกาารตรวจสอบ และพบรถคันดังกล่าว ขับมาตามถนนพระราม 2 ช่วงกิโลเมตรที่ 53 มุ่งหน้าเข้ากรุงเทพ ตามที่มีการรับแจ้ง ทั้งนี้ เจ้าหน้าที่ตำรวจทางหลวง จึงได้วิทยุแจ้งตำรวจนครบาล และ กองบังคับการตำรวจนครบาล9 เพื่อให้เข้าสกัดจับรถคันดังกล่าว โดยขณะที่คนร้ายขับรถมาถึงแยกบางปะแก้ว เลี้ยวขวามุ่งหน้าพระประแดง ส่วนพ่วงท้ายเกิดขาดขวางถนน แต่คนร้ายยังขับรถต่อไป โดยกลับรถขึ้นสะพานข้ามแยกบางปะแก้ว มุ่งหน้าวงเวียนใหญ่ในลักษณะย้อนศร จนเกือบเกิดอุบัติเหตุชนกับรถของประชาชนที่ใช้เส้นทาง
