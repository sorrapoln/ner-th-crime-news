กล้องวงจรปิดบันทึกภาพที่ชายคนขับรถอเนกประสงค์เชฟโรเลตสีขาวคันหน้า ลงมาต่อว่า ผู้ที่ขับรถกระบะ แต่ดูเหมือนว่า รถกระบะกลับขับพุ่งชนท้ายรถอเนกประสงค์เชฟโรเลต จนชายคนขับรถอเนกประสงค์เชฟโรเลตต้องวิ่งตามไป จนรถจอดแล้วกลับไปขึ้นรถเก๋งขับออกไป ปล่อยให้รถกระบะจอดแน่นิ่งอยู่เช่นนั้น เหตุการณ์ดังกล่าว เกิดขึ้นตอนเย็นวานนี้(2 เม.ษ.) ภายในซอยกำนันทินกร หมู่ 4 ต.ศาลากลาง อ.บางกรวย จ.นนทบุรี ตำรวจสภ.ปลายบางไปตรวจสอบเหตุยิงกันมีผู้เสียชีวิตภายในรถกระบะสีขาว ที่จอดอยู่กลางถนน ภายในรถพบศพนายสุริยะ พรทวีวัฒน์ อายุ 71 ปี คนขับ ถูกยิงด้วยอาวุธปืนไม่ทราบขนาด เข้าที่บริเวณใต้ราวนมขวา 1 นัด ตำรวจพบปลอกกระสุนปืน 9 มม.ตกอยู่กลางถนน 1 ปลอก
