“นายกคิงส์” นายทรงยศ เทียนทอง อดีตนายก อบจ.สระแก้ว 4 สมัย ถูกรถชนเสียชีวิตสลด เปิดเผยเมื่อเวลา 01.30 น. วันที่ 20 ม.ค. พ.ต.ท. สิทธิชัย โทนผุย สารวัตร (สอบสวน) สภ.วัฒนานคร จ.สระแก้ว รับแจ้งรถยนต์ชนคนบาดเจ็บบนถนนสุวรรณศร (สระแก้ว-อรัญประเทศ) บริเวณปั๊มน้ำมัน พีที ต.ห้วยโจด อ.วัฒนานคร จ.สระแก้ว พร้อมด้วย พ.ต.อ.สาธิต มิตรรัก ผกก. นำกำลังและเจ้าหน้าที่หน่วยกู้ภัยสว่างสระแก้ว และหน่วยกู้ภัยร่วมกตัญญูสระแก้ว รุดไปสอบสวน ที่เกิดเหตุเป็นถนนขนาด 4 เลนมีเกาะกลาง บนฝั่งมุ่งหน้าเข้าวัฒนานคร พบเจ้าหน้าที่กู้ภัยปั๊มหัวใจช่วยเหลือนายทรงยศ เทียนทอง หรือนายกคิงส์ อายุ 55 ปี อดีตนายก อบจ.สระแก้ว อยู่บ้านเลขที่ 361 หมู่ 4 ต.วัฒนานคร นอนจมเลือดบนถนน ก่อนนำส่ง รพ.วัฒนานคร แต่เสียชีวิตในเวลาต่อมา คู่กรณีเป็นรถยนต์มิตซูบิชิปาเจโร่สปอร์ต ทะเบียน 9 กอ 3839 กรุงเทพมหานคร จอดอยู่ข้างทาง คนขับชื่อนายฉัตรชาญชัย ทีปกากร อายุ 27 ปี อยู่บ้านเลขที่ 46 หมู่ 4 ต.ท่าบุญมี อ.เกาะจันทร์ จ.ชลบุรี รอมอบตัวข้างรถ โดยมีรถบรรทุกอ้อย 1 คัน จอดอยู่ในที่เกิดเหตุ ส่วนรถของผู้ตายเป็นรถยนต์ฟอร์ดเอเวอเรสต์ไทเทเนียมสีขาว ทะเบียน กท 159 สระแก้ว ตกถนนฝั่งตรงข้าม สภาพหน้ารถยุบ ยางล้อ หน้าซ้ายแตก
