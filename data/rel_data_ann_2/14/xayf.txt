เมื่อวันที่ 19 พฤศจิกายน พล.ต.ท.จิรภพ ภูริเดช ผบช.ก , พล.ต.ต.ภูมินทร์ พุ่มพันธุ์ม่วง ผบก.ปฏิบัติการพิเศษ, พ.ต.อ.อภิสัณฐ์ ไชยรัตน์ ผกก.วิเคราะห์ข่าวและเครื่องมือพิเศษ บก.ปพ. พ.ต.ต.ชัยวัฒน์ จันนา พร้อมเจ้าหน้าที่ตำรวจร่วมกันจับกุม นายเทิดไทยหรือดิน สุวรรณอ่อน อายุ 47 ปี ตามหมายจับศาลจังหวัดทองผาภูมิที่ 4/2556 ลง 6 มี.ค.2556 ข้อหา กระทำชำเราเด็กอายุไม่เกินสิบสามปีโดยเด็กนั้นจะยินยอมหรือไม่ก็ตาม ได้ที่ริมถนนหน้าที่ว่าการอำเภอบางไทร จังหวัดพระนครศรีอยุธยา สืบเนื่องจาก ด.ญ.เปิ้ล(นามสมมุติ) ซึ่งมีอายุ 12 ปี มาทำงานเป็นลูกจ้างของนายเทิดไทย ซึ่งเป็นช่างไฟฟ้า ต่อมาในวันที่ 25 ก.พ.2556 นายเทิดไทย หลอก ด.ญ.เปิ้ล ว่าต้องไปทำงานต่างหมู่บ้าน แล้วพาขึ้นรถไปที่บริเวณน้ำตก หมู่ 2 ต.หินดาด อ.ทองผาภูมิ จ.กาญจนบุรี จากนั้นได้ข่มขืนกระทำชำเรา ด.ญ.เปิ้ล จนสำเร็จความใคร่ แล้วพาไปส่งบ้าน หลังจากนั้น ด.ญ.เปิ้ล เล่าให้มารดาทราบ จึงพากันไปแจ้งความร้องทุกข์กับพนักงานสอบสวน สภ.ทองผาภูมิ เพื่อดำเนินคดีตามกฏหมาย ส่วนนายเทิดไทย หลบหนีไป ต่อมาศาลจังหวัดทองผาภูมิ ออกหมายจับ ผู้ต้องหานี้ไว้
