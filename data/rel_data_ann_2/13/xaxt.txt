(28 ก.ย.64) เมื่อเวลา 12.00 น. พ.ต.อ.ศิวัช ศรีวิชัยผกก.สภ.บางกรวย จ.นนทบุรี พ.ต.ท.ธวัชชัย จงยิ่งเจริญ รอง ผกก.ป สภ.บางกรวย พ.ต.ท.ภาสกร กิตติวณิชานนท์ สวป.สภ.บางกรวย ได้ควบคุมตัว นายชาญชัย อายุ 37 ปี อดีตพระลูกวัด เดินทางไปทำแผนประกอบคำรับสารภาพที่วัดไทร ม.1 ต.บางสีทอง อ.บางกรวย จ.นนทบุรี หลังก่อเหตุใช้อาวุธมีดยาวประมาณ 5 นิ้ว ลักษณะคล้ายมีดหมออาคม จ้วงแทง พระบุญเลิศ พระลูกวัดเดียวกันเข้าที่บริเวณสีข้างด้านซ้าย จนได้รับบาดเจ็บสาหัสนอนจมกองเลือดอยู่บนกุฎิภายในวัด ก่อนที่อดีตพระชาญชัยจะหนีไปหลบซ่อนตัวอยู่ในห้องน้ำของวัด ในสภาพที่มีคราบเลือดเปรอะเปื้อนไปทั่วทั้งตัว
