เมื่อตอนเย็นวันที่ 13 ก.พ.ที่ผ่านมามีกลุ่มชายฉกรรจ์อ้างเป็นตำรวจฝ่ายสืบสวนของ บช.ภ.9 ในชุดนอกเครื่องแบบประมาณ 4-5 นายบุกเข้าไปในบ้านพัก โดยไม่แสดงหมายค้น พร้อมกับตรวจยึดเครื่องสำอางชนิดต่างๆ รวม 18 รายการ มูลค่าประมาณ 2 แสนบาท และระหว่างนั้น มีตำรวจบางนายเข้าไปถอดกล้องวงจรปิดโดยพละการก่อนนำตัวขึ้นรถเพื่อไปดำเนินคดียังสถานีตำรวจ ซึ่งในระหว่างเจ้าหน้าที่ชุดดังกล่าวได้เก็บโทรศัพท์มือถือของตนไว้พร้อมกับพูดจาในลักษณะข่มขู่ น.ส.ตี้ ระบุว่าขณะที่จะถึงสถานีตำรวจทุ่งลุง อ.หาดใหญ่ จนท.ชุดดังกล่าวได้เลี้ยวรถไปยังเซฟเฮ้าท์หลังหนึ่งอยู่ใกล้กับแฟลตตำรวจมีการกักตัวไว้เฉยๆ กระทั่งเวลาประมาณ 05.00 น.เศษของวันที่ 14 ก.พ.64 จึงปล่อยตัวออกมา รายงานแจ้งว่าวงการเครื่องสำอาง หรือครีมบำรุงผิวที่นิยมขายตามออนไลน์นั้น ไม่น่าเชื่อว่าจะมีการเรียกเก็บส่วยด้วย เป็นที่ทราบกันดีในกลุ่มผู้ค้าฯว่าในแต่ละเดือนจะมี จนท.เดินสายเก็บส่วยด้วยตั้งแต่หลักพันจนถึงหมื่น สุดแท้แต่เป็นรายเล็กหรือรายใหญ่ หากรายใดไม่จ่ายหรือเพิ่งเป็นน้องใหม่ก็จะมีการเข้าจับกุมแนะนำตัวสำหรับราย น.ส.ตี้ นั้นคาดว่าอาจเกิดจากความขัดแย้งระหว่างโรงงานผลิตกับผู้ขายจึงชี้เป้าให้จับ อย่างไรก็ตามพฤติการณ์ของ จนท.ย่อมแสดงถึงเจตนาส่อในทางสุจริตหรือไม่
