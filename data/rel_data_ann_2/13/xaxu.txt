วันที่ 21 ม.ค.65 พ.ต.อ.อัครวุฒ ธานีรัตน์ ผกก.สภ.หาดใหญ่ พ.ต.ท.จิรศักดิ์ ฉวีนิล รอง ผกก.สส. พ.ต.ท.อนุรักษ์ กลางณรงค์ สว.สส. และร.ต.อ.ศรายุทธ์ อังศุภานิช รอง สวป.หัวหน้าชุดนำกำลังตำรวจชุดปราบปรามการโจรกรรมรถ สภ.หาดใหญ่ร่วมกับตำรวจชุดสืบสวน สภ.หาดใหญ่ จับกุม นายคัมภีร์ แซ่จิว อายุ 36 ปี โจรจี้ชิงทรัพย์ เมื่อเวลา 15.30 น.วันที่ 20 ม.ค.64 ได้ใช้อาวุธมีดข่มขู่และจี้ชิงทรัพย์นักเรียนหญิงอายุ 16 ปี ซึ่งเป็นนักเรียนโรงเรียนหาดใหญ่วิทยาลัย นักเรียนหญิงพยายามต่อสู้ขัดขืน จนโดนมีดบาดที่มือได้รับบาดเจ็บและหกล้มลงใบหน้ากระแทกกับพื้นจนฟันหน้าหัก 1 ซี่ คนร้ายไม่ได้อะไรไป เพราะในกระเป๋าสตางค์ไม่มีเงินจึงขี่รถจักรยานยนต์หลบหนีไป และผู้ปกครองของนักเรียนได้เข้าแจ้งความกับพนักงานสอบสวน สภ.หาดใหญ่เมื่อเวลา 20.00 น.วันที่ 20 ม.ค. รายงานว่า ตำรวจได้ตรวจสอบภาพจากกล้อวงจรปิดพบว่าคนร้ายใช้รถจักรยานยนต์ ยี่ห้อ ซูซูกิ รุ่น Let’s สีดำน้ำตาล ทะเบียน 1 กส 8215 สงขลา ขับมาจอดหน้าโรงเรียนและขับรถตามนักเรียนหญิงซึ่งเดินมาคนเดียว และขับตามเข้าไปในซอยถนนนิพัทธ์สงเคราะห์ 3 ก่อนที่จะลงมือก่อเหตุ
