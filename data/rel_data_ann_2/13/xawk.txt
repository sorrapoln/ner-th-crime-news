เมื่อเวลา 22.00 น. วันที่ 22 ม.ค.2565 พ.ต.ท.รุ่งเกียรติ นาทัย สารวัตร(สอบสวน) สภ.เมืองอ่างทอง จ.อ่างทอง รับแจ้งเหตุวัยรุ่นทะเลาะวิวาทใช้อาวุธปืนไล่ยิงกัน มีผู้ได้รับบาดเจ็บบริเวณชุมชนเมืองใหม่ชัยมงคล ต.บ้านแห อ.เมืองอ่างทองจึงรุดไปตรวจสอบพร้อมกำลังสายตรวจ และฝ่ายสืบสวน ที่เกิดเหตบนถนนทางเข้าหมู่บ้านพบรอยเลือดหยดเป็นทาง และปลอกกระสุนปืนตกอยู่ 2 ปลอกจึงเก็บไว้เป็นหลักฐาน ส่วนผู้บาดเจ็บเป็นวัยรุ่นชายอายุประมาณ 16-17 ปี ชาวบ้านช่วยกันนำร่างส่งรพ.ไปก่อนแล้ว นายเฉียบ อายุ 71 ปี ประธานชุมชน ระบุ ขณะนอนพักผ่อนต้องสะดุ้งตกใจเสียงปืนดังหลายนัด เมื่อออกมาดูพบวัยรุ่นถูกยิงชาวบ้านจึงช่วยพาส่งรพ. ชุมชนนี้มีวัยรุ่นมาทะเลาะกันบ่อยครั้ง มีป้อมตำรวจหน้าหมู่บ้าน แต่ก็ไม่ได้อยู่ตลอด ชาวบ้านเลยไม่รู้จะทำอย่างไร ครั้งนี้น่าจะทะเลาะกันที่อื่นแล้วคนเจ็บขี่หนีเข้ามาโดนยิงในชุมชน ซึ่งตำรวจจะได้สืบสวนสอบสวนติดตามจับกุมตัวมาดำเนินคดีต่อไป
