เมื่อวันที่ 20 ม.ค.65 พ.ต.ท.อภิชา เทพจันทร์ สว.กก.5 บก.ปคม.พร้อมกำลัง กก.5 บก.ปคม.ได้ควบคุมตัว นายศุภลักษณ์ ชุมพันธ์ อายุ 37 ปี สาวประเภทสอง ชาวบ้านหมู่ที่ 1 ต.วิชิต อ.เมือง จ.ภูเก็ต หลังถูกจับกุมในข้อหา "ค้ามนุษย์โดยเป็นธุระจัดหาพามาจากหรือส่งไปยังที่ใด ซึ่งบุคคลอายุเกินสิบห้าปีแต่ไม่ถึง 18 ปี เพื่อแสวงหาประโยชน์โดยมิชอบจากการค้าประเวณี" พร้อมของกลางโทรศัพท์มือถือ ไอโฟน 6 สีบรอนซ์เงิน หลังถูกจับกุมตัวได้ที่โรงแรมแห่งหนึ่ง อ.เมือง จ.ภูเก็ต เมื่อช่วงค่ำวันที่ 19 ม.ค.65 ที่ผ่านมา จากนั้นควบคุมตัวส่งพนักงานสอบสวน บก.ปคม.เพื่อดำเนินคดีตามกฎหมาย สืบเนื่องจาก ชุดจับกุมสืบทราบว่าในพื้นที่ จ.ภูเก็ต มีการนำเด็กหญิงอายุต่ำกว่า 18 ปี ไปแสวงหาประโยชน์จากการค้าประเวณี จนกระทั่งตรวจสอบพบโพสต์เสนอขายบริการทางเพศเด็กหญิงผ่านทวิตเตอร์ในชื่อ "pepsi" ซึ่งมีการโพสต์ระบุว่า "มีสาวๆรับงานอายุ 17 ปีและอายุ 19 ปี สนใจสอบถามราคา ส่งรูปให้ค่ะ ไอดีไลน์ fiaa69e" จากนั้นชุดจับกุมจึงขยายผลโดยให้สายทำทีเป็นลูกค้า และแอดไลน์ติดต่อไปที่ไอดีดังกล่าว เพื่อเข้าไปทักพูดคุยจนพบว่า เจ้าของไลน์ใช้ชื่อไลน์ว่า Sofia และมีภาพโปรไฟล์เป็นภาพชายหน้าตาคล้ายสาวประเภทสอง ซึ่งทราบต่อมาว่าภาพหน้าโปรไฟล์ดังกล่าวกล่าว คือ นายศุภลักษณ์ จึงได้ให้สายทักไลน์ไปสนทนากับเจ้าของไลน์ดังกล่าว เพื่อติดต่อขอซื้อบริการทางเพศ จนกระทั่งเมื่อช่วงค่ำวันที่ 19 ม.ค.มราผ่านมา ชุดจับกุมจึงให้สายติดต่อไปยังไลน์ชื่อ Sofia ของ นายศุภลักษณ์ เพื่อติดต่อขอซื้อบริการหญิงสาว โดย นายศุภลักษณ์ มีภาพของ น.ส.เอ (นามสมมุติ) อายุ 17 ปี รวมอยู่ด้วย จึงนัดกันที่โรงแรมแห่งหนึ่ง ใน อ.เมือง จ.ภูเกฺ็ค และจับกุมตัวได้ขณะพา น.ส.เอ มาส่งที่ห้อง เบื้องต้น นายศุภลักษณ์ ให้การรับสารภาพตลอดข้อกล่าวหา
