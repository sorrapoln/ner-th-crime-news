เมื่อเวลา 11.00 น. วันที่ 6 ต.ค.64 ที่กองร้อย ตชด.245 หนองคาย พล.ต.ต.พุฒิพงศ์ มุสิกูล ผบก.ภ.จ.หนองคาย, พ.ต.อ.เพิ่มศักดิ์ ตาตะนันทน์ ผกก.ตชด24,พ.ต.อ.ภูวิศ ศิริพานิชย์ ผกก.สภ.โพนพิสัย,พ.อ.ศิวดล ยาคล้าย รองผบก.ควบคุมที่ 2 กองกำลังสุรศักดิ์มนตรี, น.อ.ราฆพ เทวะประทีป ผบ.นรข.เขตหนองคาย, พ.ต.ท.พลสันติ์ คมขาว ผบ.ร้อยตชด.24, พ.ต.ท.เบญจรงค์ ใบใหญ่ ผบ.ร้อยตชด.245 พร้อมเจ้าหน้าที่พิสูจน์หลักฐาน,ตำรวจ ทหาร ตชด.ฝ่ายปกครอง ได้ร่วมกันแถลงข่าวการจับกุม นายชัยยศ ศรีบญเรือง อายุ 36 ปี อยู่บ้านเลขที่ 100/486 หมู่ 13 ต.ศิลา อ.เมือง จ.ขอนแก่น พร้อมของกลาง ยาบ้าประมาณ 1,050,000 เม็ด, ยาเค 4 ก.ก., ยาอี ชนิดเม็ด สีฟ้าและสีส้ม จำนวน 34,600 เม็ด ยาอีชนิดเม็ดแคปซูล สีน้ำเงินและสีขาว 240 แผง จำนวน 2,400 เม็ด และยาอีชนิดผง บรรจุในซองครีมเทียม 22 ซอง ประมาณ 66 กรัม มูลค่ายาเสพติดทั้งหมดประมาณ 200 ล้านบาท รถยนต์เก๋งเชฟโรเลต อาวีโอ สีดำ ทะเบียน กบ 7923 อุดรธานี และโทรศัพท์มือถือ 1 เครื่อง พล.ต.ต.พุฒิพงศ์ มุสิกูล ผบก.ภ.จ.หนองคาย กล่าวว่า การจับกุมในครั้งนี้ เมื่อเวลาประมาณ 17.30 น. วันที่ 5 ต.ค.64 เจ้าหน้าที่ ตชด.244 ได้รับแจ้งากชาวบ้านว่ามีรถยนต์เก๋งสีดำ จอดอยู่บ่ริเวณบันไดทางลงริมแม่น้ำโขงบ้านสะง้อ ต.หอคำ อ.บึงกาฬ จ.บึงกาฬ ท่าทางมีพิรุธและมีการขนกระสอบสีขาวขึ้นรถ จึงได้มีการสนธิกำลังกันเข้าทำการตรวจสอบ และพบรถยนต์ตามที่รับแจ้งขับออกมาจากริมแม่น้ำโขงมุ่งหน้าทาง อ.ปากคาด จ.บึงกาฬ จึงได้ขับรถยนต์ติดตามอย่างกระชั้นชิด จนกระทั่งรถยนต์ขับมาถึงริมถนนโพนพิสัย - หนองคาย ช่วงบ้านโปร่งเย็น ต.จุมพล อ.โพนพิสัย คนขับรถได้จอดรถแล้วรีบวิ่งไปหลบอยู่กำแพงรั้วหลังหอพักครูวิทยาลัยเทคโนโลยีโพนพิสัย เจ้าหน้าที่ติดตามจับกุมไว้ได้ ในเวลาประมาณ 19.00 น. ตรวจสอบภายในรถพบยาเสพติดทั้งหมดซุกซ่อนอยู่
