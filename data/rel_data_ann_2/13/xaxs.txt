เมื่อเวลา 01.00 น. วันที่ 11 กรกฎาคม 2564 พ.ต.ท.รัตพล วรรณะ สว.สอบสวน สถานีย่อยเขาเขียว อ.ศรีราชา จ.ชลบุรี ได้รับแจ้งว่าเกิดเหตุรถยนต์กระบะซิ่งชนท้ายรถบรรทุก 6 ล้อ ของกรมทางหลวง ขณะจอดตีเส้นจราจร มีผู้เสียชีวิตทั้งหมด 3 ศพ บนถนนมอเตอร์เวย์ สาย 7 ตอนที่ 2 ช่วงบริเวณสะพานสวนผีเสื้อ ฝั่งขาเข้าพัทยา ม.9 ต.บางพระ อ.ศรีราชา จ.ชลบุรี ที่เกิดเหตุเลนขวาสุดพบรถบรรทุก 6 ล้อ ของกรมทางหลวง เป็นหน่วยตีเส้นจราจร จอดอยู่ โดยบริเวณท้ายรถสภาพพังเสียหาย ใกล้กันพบศพ นายอนุชิต อายุ 24 ปี ชาว จ.อุบลราชธานี คนงานตีเส้นจราจร และ นายสุวิชา อายุ 37 ปี คนงานเช่นกัน ได้รับบาดเจ็บ เจ้าหน้าที่ได้นำตัวส่งโรงพยาบาล นอกจากนี้ยังพบรถยนต์กระบะซิ่ง สภาพพังเสียหาย ภายในพบผู้เสียชีวิต 2 ศพ ประกอบด้วย นายวินัย อายุ 30 ปี คนขับ และ น.ส.อำภา อายุ 33 ปี ชาว จ.สุพรรณบุรี คนนั่งข้าง
