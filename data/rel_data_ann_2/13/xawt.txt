เมื่อเวลา 15.00 น. วันที่ 25 พ.ย.64 พล.ต.ท.จิรภพ ภูริเดช ผบช.ก. สั่งการให้ พล.ต.ต.ภูมินทร์ พุ่มพันธุ์ม่วง ผบก.ปฏิบัติการพิเศษ, พ.ต.อ ณรงค์เวทย์ โอนสูงเนิน รอง ผบก.ปฏิบัติการพิเศษ, พ.ต.อ. วชิรา ยาวไทยสงค์ ผกก.ต่อต้านการก่อการร้าย บก.ปฏิบัติการพิเศษ, พ.ต.ท.เจษฎา โสมนัส, พ.ต.ท.วิศิษฎ์ ศรียาภัย รอง ผกก.ต่อต้านการก่อการร้าย บก.ปฏิบัติการพิเศษ พ.ต.ท.สุริยา นาคประนม สว.กก.ต่อต้านการก่อการร้าย บก.ปฏิบัติการพิเศษ นำกำลังจับกุมนายธนวรรธน์ (สงวนนามสกุล) อายุ 38 ปี อยู่บ้านเลขที่ 36/13 ม.1 ต.คลองห้า อ.คลองหลวง จ.ปทุมธานี ผู้ต้องหาตามหมายจับของศาลจังหวัดธัญบุรี ที่747/2564 ลงวันที่ 24 พ.ย. ในความผิดฐาน"ข่มขืนกระทำชำเราผู้อื่นด้วยประการใดๆ โดยผู้นั้นอยู่ในภาวะไม่สามารถขัดขืนได้" โดยจับกุมได้ริมถนนคลองห้าตะวันตก คลองหลวง จ.ปทุมธานี สืบเนื่องจากชุดสืบสวนทราบว่าผู้ต้องหารายนี้เป็นบุคคลตามหมายจับ จึงได้ทำการสืบสวนจนกระทั่งทราบว่ามาอาศัยอยู่บ้านพักที่คลองห้า จ.ปทุมธานี จึงได้นำกำลังไปสังเกตการณ์ กระทั่งเมื่อช่วง 15.00 น. ชุดสืบสวนพบผู้ต้องหารายนี้ขับรถมาที่บริเวณดังกล่าวจึงได้แสดงตัวพร้อมหมายจับก่อนทำการจับกุม
