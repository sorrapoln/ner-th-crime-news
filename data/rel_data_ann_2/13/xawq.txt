สุราษฎร์ธานี-ตำรวจสุราษฎร์ธานี นำตัวหนุ่มวัย 31ปี ใช้ปืน 11 มม.ก่อเหตุกระหน่ำยิงเพื่อนสนิทและเครือญาติดับ1สาหัส1ทำแผน แค้นดูถูกหมิ่นเกียรติก่อน พบประวัติมือปืนเพิ่งพ้นโทษในคดีฆ่าแม่ยายและเมียมาได้ 3-4 วัน จากกรณีเจ้าหน้าที่ตำรวจได้รับแจ้งมีเหตุยิงกันมีผู้เสียชีวิต1รายบาดเจ็บสาหัส1ราย ที่บ้านเลขที่ 87/1 ม.8 บ้านถ้ำครอบน้ำ ต.บางสวรรค์ อ.พระแสง จ.สุราษฎร์ธานี เมื่อเวลา 11.00 น.วันที่ 20 ต.ค.64 ที่ผ่านมา โดยมีผู้บาดรายแรกคือจ่าสิบเอกสิทธิพร ติ้วต้ง อายุ 31 ปี เป็นทหารสังกัดค่ายเทพสตรีศรีสุนทร (ค่ายกะปาง) ต.กะปาง อ.ทุ่งสง จ.นครศรีธรรมราช มีบาดแผลถูกยิงเข้าบริเวณศีรษะอาการสาหัส รายที่ 2 นายธวัชชัย สุขหนู อายุ 31 ปี เจ้าของบ้านหลังเกิดเหตุถูกยิงเข้าบริเวณลำตัว เสียชีวิตขณะนำส่งโรงพยาบาลปลายพระยา จากสอบสวนผู้เห็นเหตุการณ์ทราบว่าผู้ก่อเหตุคือนายพีรวิชญ์ บางรักษ์ อายุ 27 ปี ใช้อาวุธปืนยิงผู้บาดเจ็บ และผู้เสียชีวิตขณะนั่งล้อมวงกันภายห้องครัวหลังบ้านพร้อม โดยจ่าสิบเอกสิทธิพร หรือจ่าต้น ได้ควักอาวุธปืนพกขนาด 9 มม.ออกมาตั้งไว้ข้างตัวทำให้นายพีรวิชญ์ คิดว่าโดนข่มขู่ จึงได้ใช้อาวุธปืนขนาด 11 มม.ที่พกมากระหน่ำยิงทั้งคู่ก่อนหลบหนีไป และนำอาวุธปืนของจ่าสิบเอกสิทธิพรไปด้วย
