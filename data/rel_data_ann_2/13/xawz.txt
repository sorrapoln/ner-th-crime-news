ความคืบกรณี "ฝรั่งโหด" พยายามข่มขืน และทำร้ายร่างกาย หญิงวัย 45 ปี ซึ่งเป็นพนักงานร้านนวดแผนไทย ริมถนนรอบเมือง ในเขตเทศบาลนครขอนแก่น จนได้รับบาดเจ็บสาหัส ก่อนที่จะมีผู้พบและให้การช่วยเหลือนำตัวส่งโรงพยาบาล โดย "ฝรั่งโหด" คนดังกล่าว เป็นชายต่างชาติ ที่เข้าไปใช้บริการนวดแผนไทย และพยายามข่มขืนหมอนวด แต่หมอนวดสาวขัดขืนและต่อสู้ ทำให้ถูกทำร้ายร่างกาย บาดเจ็บสาหัส เหตุเกิดเมื่อวันที่ 27 กันยายน ที่ผ่านมา นั้น ต่อมา เจ้าหน้าที่ตำรวจ บก. สส. ภ.4 ตำรวจท่องเที่ยว และ สำนักงานตรวจคนเข้าเมือง ตามแกะรอยล่า "ฝรั่งโหด" ตามที่ปรากฏในภาพถ่าย ซึ่งในเวลาต่อมาทราบชื่อ นายโรเบิร์ต อายุ 37 ปี สัญชาติ อเมริกัน จึงได้รับรวบรวมพยานหลักฐานของศาลจังหวัดขอนแก่น อนุมัติหมายจับ ในข้อหาทำร้ายร่างกายผู้อื่นได้รับบาดเจ็บสาหัส , ข่มขืนกระทำชำเรา และกักขังหน่วงเหนี่ยว
