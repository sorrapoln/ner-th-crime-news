จากการสอบสวนเบื้องต้น ตำรวจเผยว่า ผู้ต้องหาได้รับสารภาพว่าลงมือก่อเหตุฆ่าคุณตาวัย 88 ปี จริง โดยผู้ต้องหาให้การว่า วันที่เกิดเหตุ ผู้ต้องหาได้เดินทางเข้าไปหาผู้ตายทางหน้าบ้าน เพื่อที่จะไปขอพริกไปปรุงอาหาร แต่จู่ๆ ผู้ต้องหาก็เกิดความเครียด ซึ่งอาจะเป็นผลมาจากการเสพยาเสพติด และอารมณ์หงุดหงิดมาจากการเล่นเกม เมื่อมองไปเห็นค้อนที่วางอยู่บนตะกร้าภายในบ้าน จึงหยิบค้อนดังกล่าว ใช้บริเวณหลังค้อนที่มีปลายแหลมทุบเข้าไปที่ศีรษะด้านข้างของคุณตา ซึ่งกำลังยืนดูทีวีอยู่ จนล้มลงไปนอนกับพื้น และคนร้ายก็ได้ใช้ค้อนตีเข้าไปซ้ำอีก 2-3 ครั้ง ก่อนที่คุณตาจะหมดสติ จากนั้นผู้ต้องหาก็เห็นกระเป๋าเงินที่วางอยู่ใกล้เครื่องเล่นวิทยุ จึงหยิบเอากระเป๋าเงินของผู้ตาย และกระเป๋าสะพายของลูกสาวผู้ตายที่มีแหวนอยู่ 1 วง ก่อนรีบหลบหนีออกมาจากบ้านหลังดังกล่าว
