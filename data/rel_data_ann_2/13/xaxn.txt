วันนี้ (3 ตค.64) เวลา 17.10 น. ผู้สื่อข่าวรับแจ้งจาก มว.ฉก.นปพ. ยะลา 12 (ชป.วิหค) เกิดเหตุคนร้ายไม่ทราบกลุ่มและจำนวน ใช้อาวุธปืนไม่ทราบชนิดและขนาด ยิงใส่ขบวนรถไฟ ขบวน 454 ซึ่งเป็นขบวนรถท้องถิ่น สุไหงโก-ลก - ยะลา ได้รับความเสียหาย ขณะที่ขบวนรถกำลังเดินทางข้ามสะพานแม่น้ำสายบุรี เขต อ.รือเสาะ จ.นราธิวาส ซึ่งขณะเกิดเหตุ อส.ประจำขบวนรถไฟได้ใช้อาวุธปืนยิงตอบโต้กลุ่มคนร้ายไปจำนวนหลายนัด เบื้องต้น ขบวนรถไฟดังกล่าว ได้จอดยู่สถานีรถไฟบาลอ อ.รามัน จ.ยะลา ไม่มีผู้ได้รับบาดเจ็บ หรือเสียชีวิต
