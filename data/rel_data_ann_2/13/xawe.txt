วันนี้ (23 ม.ค.2565) ผู้สื่อข่าวรายงานว่า มีการเผยแพร่ภาพจากกล้องวงจรปิด บริเวณหน้าสถาบันโรคไตภูมิราชนครินทร์ ซึ่งเป็นนาทีอุบัติเหตุที่ ส.ต.ต.นรวิชญ์ บัวดก ตำรวจควบคุมฝูงชน ขับขี่รถจักรยายนต์ชน พญ.วราลัคน์ สุภวัตรจริยากุล หรือหมอกระต่าย เสียชีวิต ซึ่งจากภาพปรากฏชัดเจนว่า พญ.วราลัคน์ ถูกชนขณะเดินข้ามทางม้าลาย ขณะที่กล้องวงจรปิดอีกมุมบันทึกภาพหลังชนแพทย์หญิงล้มลง รถจักรยายนต์ของ ส.ต.ต.นรวิชญ์ ได้ล้มไถลต่อไปไกลจากจุดที่ชนมากกว่า 5 เมตร เหตุการณ์นี้เกิดขึ้นในเวลาประมาณ 15.00 น.ของวันที่ 21 ม.ค.ที่ผ่านมา โดย ส.ต.ต.นรวิชญ์ ได้รับบาดเจ็บ มีแผลถลอกตามร่างกาย
