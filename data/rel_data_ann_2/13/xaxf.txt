พ.ต.อ.ปัญญา ดำเล็ก ผกก.สภ.สัตหีบ ได้รับแจ้งเหตุมีชายคลุ้มคลั่งอยู่ภายในทาวน์เฮ้าส์ชั้นเดียว หมู่บ้านเม้าส์เท้นวิว หมู่ 3 บางเสร่ อ.สัตหีบ จ.ชลบุรี จึงนำกำลังเจ้าหน้าที่ตำรวจ พร้อมอุปกรณ์จับคนคลุ้มคลั่ง เดินทางมายังที่เกิดเหตุเข้าเจรจาเกลี้ยกล่อม แต่ไม่เป็นผล ทราบชื่อต่อมาคือ นายเฉลิมศักดิ์ พยักสา อายุ 29 ปี คนก่อเหตุ มิหนำซ้ำยังกลับมีอาการคลุ้มคลั่งหนักกว่าเดิมและจับตัว นางจ๋อย ฉิมงาม อายุ 37 ปี ภรรยา ไว้เป็นตัวประกันภายในบ้านอีกด้วย เจ้าหน้าที่ตำรวจได้พยายามเจรจาเกลี้ยกล่อม เพื่อให้ปล่อยตัวภรรยาแต่ไม่เป็นผลใช้เวลานานกว่า 6 ชม. จนเกิดอาการอ่อนเพลีย จึงได้ออกอุบายให้เปิดประตูบ้านเพื่อให้เพื่อนที่สนิทนำอาหาร และน้ำดื่มเข้าไปให้ จึงได้นำกำลังบุกเข้าจู่โจมจับกุมตัวไว้ได้ ในเวลา 23.30 น. ของวันเดียว
