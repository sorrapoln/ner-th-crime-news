เมื่อเวลา 19.00 น. วันที่ 10 พ.ย. พ.ต.ท.ประพฤทธิ์ เพชรพลอย รอง ผกก.(สอบสวน) สน.บางขุนนนท์ ได้รับแจ้งเหตุมีผู้ถูกยิงด้วยอาวุธปืนเสียชีวิต 2 ราย บาดเจ็บ 1 ราย เหตุเกิดภายในบ้านเลขที่ 549/185 ชุมชนคลองล่าง ซ.อำนวยผล 8 แขวงบางขุนศรี เขตบางกอกน้อย กทม. หลังรับแจ้งจึงรายงานให้ผู้บังคับบัญชาได้รับทราบ และรีบเดินทางไปตรวจสอบ พร้อมแพทย์นิติเวชฯ รพ.วชิระ เจ้าหน้าที่อาสาสมัครมูลนิธิป่อเต็กตึ๊ง "เฒ่าปืนเดือด" ที่เกิดเหตุเป็นบ้านปูนชั้นเดียวพบศพ นายสมัชฌ์ ประชุมพันธุ์ อายุ 40 ปี ถูกยิงเข้าที่หน้าอก 3 นัด เสียชีวิต ส่วนบริเวณหน้าบ้านกลางถนนพบศพร.ต.ทำนุ แจ้งจิตร อายุ 61 ปี ถูกยิงที่ศีรษะเสียชีวิต และยังมีผู้ได้รับบาดเจ็บถูกยิงกลางหลังอาการสาหัส ทราบชื่อต่อมาคือ น.อ.สันชัย ประชุมพันธ์อายุ 69 ถูกนำตัวส่ง รพ.ศิริราช
