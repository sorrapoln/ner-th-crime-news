วันนี้ (21 ม.ค.65) ศูนย์นเรนทร 1669 ได้รับแจ้งเหตุรถไฟทับคน ที่บริเวณใกล้สถานีรถไฟเด่นชัย อ.เด่นชัย จ.แพร่ ไม่ทราบอาการ จึงประสานหน่วยกู้ภัยจากสมาคมกู้ภัยเด่นชัยร่วมบุญ ร่วมกับหน่วยกู้ชีพโรงพยาบาลสมเด็จพระยุพราชเด่นชัย เข้าให้ความช่วยเหลือพร้อมประสาน ร.ต.อ.เทอดศักดิ์ ปัญญาไศย พนักงานสอบสวน สภ.เด่นชัย เข้าตรวจสอบที่เกิดเหตุ ในจุดเกิดเหตุพบรถไฟขบวนที่ 641 บรรทุกน้ำมันมาจากบ้านป๊อกแป๊ก จังหวัดสระบุรี มุ่งหน้าไปยังจังหวัดเชียงใหม่ จอดขวางถนนข้ามทางรถไฟอยู่ ตรวจสอบพบรถจักรยานยนต์ สีดำเทา ถูกรถไฟทับเสียหายทั้งคันอยู่ใต้ท้องรถไฟ พร้อมร่างของนายชายอายุ 63 ปี ชาวบ้านตำบลเด่นชัย นอนเสียชีวิตอยู่ใต้รถไฟ สภาพศพแขนหัก ขาหัก คอหัก เสียชีวิตคาที่
