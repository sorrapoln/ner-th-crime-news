เวลา 21.30 น. วันที่ 6 ก.พ. เจ้าหน้าที่ตำรวจสภ.บางเสาธง สมุทรปราการ รับแจ้งชายถูกแทงด้วยอาวุธมีดเสียชีวิต ที่บริเวณปากทางเข้านิคมบางกอกฟรีเทรดโซน ต.บางเสาธง ที่เกิดเหตุพบร่าง นายกรวีร์ จำปารุณ อายุ 19 ปี ถูกของมีคมแทงเข้าที่บริเวณชายโครงข้างซ้าย 1 แผล นอนหมดสติหายใจรวยริน ก่อนเสียชีวิตในเวลาต่อมา ผู้ก่อเหตุคือ นายสุชาติ หรือเบียร์ อาจอุดม อายุ 39 ปี สาวประเภทสอง ชาวอุดรธานี ถูกจับพร้อมของกลางมีดปลายแหลมยาวประมาณ 19 เซนติเมตร ให้การรับสารภาพว่า ได้มีปากเสียงกับเจ้าหน้าที่รักษาความปลอดภัยของบริษัท DHL ที่ตนทำงานอยู่ และเจ้าหน้าที่รักษาความปลอดภัยคนดังกล่าวได้โทรศัพท์เรียกพรรคพวกมาดักทำร้ายตน
