เจ้าหน้าที่กองพิสูจน์หลักฐาน แพทย์ และตำรวจ สน.ทุ่งครุ เข้าตรวจสอบภายในบ้านเลขที่ 9/34 ซิ่งเปิดเป็นบริษัทชื่อ เวล อินดัสเทรียล ซัพพลาย จำกัด( จำหน่ายสเปรย์อเนกประสงค์ ล้างห้องเครื่องรถยนต์) ภายในหมู่บ้านอลิชาเพลส 2 ในซอยสุขสวัสดิ์ 70 ย่านทุ่งครุ หลังเมื่อช่วงเข้ามืดที่ผ่านมา รับแจ้งเหตุมีผู้ยิงกัน เสียชีวิตยกครอบครัว 5 ราย ในบ้านหลังดังกล่าว จากการตรวจที่เกิดเหตุพบว่า ประตูรั้วถูกล็อกจากด้านใน เจ้าหน้าที่ต้องใช้คีมตัดเข้าไปตรวจสอบ พบศพจ่าสิบเอกประวิทย์ คล้ายพยัฆ ปู่ เสียชีวิตในห้องพระ นางอรสา ย่า นอนเสียชีวิตอยู่หน้าประตู จ่าสิบเอกอนุวัต คล้ายพยัฆ (พบอาวุธปืนที่มือข้างขวา) นางวิภางค์ ชุมไพจิตร และเด็กชายภคิน วัย 9 ขวบ ทั้ง 3 คนเป็นพ่อแม่ลูก เสียชีวิตในห้องนอน และยังพบปลอกกระสุนตกเกลื่อนภายในบ้านอีกหลายนัด
