จากกรณีรถจักรยานยนต์แบบ "บิ๊กไบค์" ชนคนเดินข้ามถนน บริเวณทางม้าลาย หน้าสถาบันไตรภูมิราชนครินทร์ ถนนพญาไท ทำให้ "พญ.วราลัคน์" สุภวัตรจริยากุล "หมอกระต่าย" แพทย์ผู้ชำนาญการด้านจักษุวิทยา ภาควิชาจักษุวิทยา คณะแพทยศาสตร์ จุฬาลงกรณ์มหาวิทยาลัย เสียชีวิต ซึ่งต่อมาทราบชื่อผู้ขับขี่รถจักรยานยนต์ เป็นเจ้าหน้าที่ตำรวจควบคุมฝูงชน ยศ "สิบตำรวจตรี" จากการตรวจสอบ ทราบว่า "สิบตำรวจตรี" รายนี้ ได้ขับรถจยย มารับเอกสารที่ กองบัญชาการตำรวจนครบาล แล้วจะไปอนุสาวรีย์ชัยสมรภูมิ เมื่อขับรถผ่านจุดเกิดเหตุได้พยายามจะชิดขวา เพราะจุดเกิดเหตุเป็นทางม้าลาย ซึ่งรถคันอื่นได้หยุดให้ทางหมดแล้ว
