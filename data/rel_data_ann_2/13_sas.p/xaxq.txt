ร.ต.ท.ชัลวาลย์ ไต๋เจริญ รอง สวป.สน.บางขุนเทียน นำกำลังสายตรวจเข้าจับกุม นายอิสระ หรือเปา (สงวนนามสกุล) อายุ 29 ปี และ นายฉัตรเฉลิม หรือกั้ง (สงวนนามสกุล) อายุ 29 ปี พร้อมของกลางอาวุธปืนลูกโม่ ขนาด .38 จำนวน 1 กระบอก และปลอกกระสุนปืน ที่ยิงไปแล้ว 5 นัด "เมายัวะ" โดยสามารถจับกุมตัวได้ที่ห้องพัก อาคารสงเคราะห์กรุงเทพมหานคร ซึ่งเป็นแฟลตพักอาศัยของข้าราชการสำนักงานเขตภาษีเจริญ ถนนศาลอาญาธนบุรี ซอย 17 แยก 7 แขวงบางหว้า เขตภาษีเจริญ กทม. ทั้งนี้ การจับกุมดังกล่าว สืบเนื่องจากนายพรโรจน์ (สงวนนามสกุล) อายุ 55 ปี เจ้าหน้าที่ รปภ.ประจำแฟลตข้าราชการาสำนักงานเขตภาษีเจริญ ได้รับการร้องเรียนจากลูกบ้าน ว่า ภายในห้องพักเลขที่ 82 ชั้น 3 มีการมั่วสุมดื่มสุราเสียงดังโวยวาย จึงเดินทางไปตรวจสอบ
