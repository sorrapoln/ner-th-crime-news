จากกรณีเมื่อวันที่ 23 ก.ย.ที่ผ่านมา สภ. ปากเกร็ด รับแจ้งเหตุ จากเจ้าหน้าที่ รพ.ชลประทานปากเกร็ด ว่ามีหญิงสาวคลอดลูก แล้วทำร้ายลูกจนเสียชีวิตก่อนยัดใส่ถุงดำหน้าตาเฉย มารักษาในโรงพยาบาลโดยแจ้งหมอว่าปวดท้องอย่างหนัก ขณะเจ้าตัวทำงานอยู่ในโรงงานแห่งหนึ่ง ย่านปากเกร็ด เหตุการณ์ดังกล่าวเกิดขึ้นเมื่อเวลา 19.50 น. ของคืนวันที่ 23 ก.ย. พนักงานสอบสวน สภ.ปากเกร็ด ทราบเรื่องจากทาง รพ. จึงรีบเดินทางไปยัง รพ. ชลประทานปากเกร็ด พบ นางสาวสาเรือน อายุ 26 ปี สัญชาติชาวกัมพูชา นอนอยู่บนเตียงในสภาพอิดโรย ข้างตัว มีถุงขยะสีดำ ภายในพบศพเด็กทารกเพศชายอายุครรภ์ 9 เดือน นอนขดตัวเสียชีวิตอย่างน่าเวทนา โดยมีถุงเท้าสีดำรัดอยู่บริเวณลำคอ
