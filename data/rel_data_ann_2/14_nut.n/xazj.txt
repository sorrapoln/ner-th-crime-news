เป็นภาพขณะที่เจ้าหน้าที่หน่วยปฏิบัติการพิเศษร่วมปัตตานี และกองกำลัง 3 ฝ่าย ลงพื้นที่ปฏิบัติการปิดล้อมบ้านหลังหนึ่ง ในพื้นที่ตำบลละหาร อำเภอสายบุรี จังหวัดปัตตานี เพื่อกดดันให้คนร้าย 2 คน ที่หลบซ่อนตัวอยู่ออกมามอบตัว โดยใช้เวลาเจรจาอยู่นานกว่า 7 ชั่วโมง ตั้งแต่เวลา 03.00 น. ของวันที่ 20 มกราคมที่ผ่านมา และยังให้ผู้นำศาสนาและผู้นำชุมชนช่วยเกลี้ยกล่อม แต่ก็ไม่เป็นผล กระทั่งเวลาประมาณ 10.00 น. คนร้ายพยายามหลบหนีและเปิดฉากยิง จนเจ้าหน้าที่ได้รับบาดเจ็บ 1 นาย จึงตัดสินใจวิสามัญฯ คนร้ายทั้ง 2 คน จากการตรวจสอบประวัติคนร้าย ทราบชื่อ คือ นายมารวาน มีทอ อายุ 27 ปี เป็นแกนนำกลุ่มก่อเหตุในพื้นที่ และมีหมายจับคดีความมั่นคง 3 หมาย และ นายรอซาลี เจะเลาะ แนวร่วม RKK ระดับปฏิบัติการ ซึ่งมีหมายจับ ป.วิอาญาถึง 8 หมาย โดยหน่วยข่าวกรองระบุว่า คนร้ายทั้ง 2 คน เตรียมจะก่อเหตุความรุนแรงในพื้นที่ภาคใต้ด้วย
