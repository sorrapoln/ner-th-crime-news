ผู้สื่อข่าวรายงานว่า เมื่อเวลา 19.00 น.วันที่ 18 ม.ค.65 พ.ต.อ.รณภัฎ ทับทิมธงไชย ผกก.สภ.บางเเม่นาง พร้อมด้วย พ.ต.ท.ศุภชัย ศรีศักดิ์ รอง ผกก.สส.สภ.บางแม่นาง และพ.ต.ต.ณัฐวุฒิ มิ่งเมือง สว.สส.สภ.บางแม่นาง พร้อมกำลังเจ้าหน้าที่ชุดสืบสวน ร่วมกันจับกุมตัวนายวัชระ อายุ 20 ปี ผู้ต้องหาตามหมายจับ"ศาลจังหวัดศรีสะเกษ" เลขที่ จ 3/2565 วันที่ 7 มกราคม 2565 ในข้อหา"กระทำชำเราเด็กอายุไม่เกิน 15 ปี" โดยจับกุมได้ที่โรงงานแห่งหนึ่ง หมู่ที่4 ต.บ้านใหม่ อ.บางใหญ่ จ.นนทบุรี เหตุการณ์ดังกล่าวเกิดขึ้นเมื่อวันที่ 22 มิ.ย.64 เจ้าหน้าที่ตำรวจ สภ.หนองไฮ จ.ศรีสะเกษ ได้รับเเจ้งจากผู้ปกครองของเด็กหญิงบี (นามสมมุติ) อายุ 14 ปี ว่าถูกนายวัชระ "กระทำชำเราฯ" ซึ่งหลังก่อเหตุ นายวัชระได้หลบหนีไปจากที่อยู่เดิม ต่อมาเจ้าหน้าที่ตำรวจชุดสืบสวน สภ.หนองไฮ สืบทราบว่าผู้ต้องหาได้หลบหนีมาทำงานอยู่ที่โรงงานแห่งหนึ่งในพื้นที่ ต.บางแม่นาง อ.บางใหญ่ จึงประสานเจ้าหน้าที่ตำรวจชุดสืบสวน สภ.บางเเม่นาง เพื่อทำการจับกุม
