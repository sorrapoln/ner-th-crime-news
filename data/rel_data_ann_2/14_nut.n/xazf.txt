ผู้สื่อข่าวรายงานว่า เมื่อเวลา 19.00 น.ของวันที่ 15 ต.ค.64 ที่ผ่านมา ที่ห้องประชุมตำรวจภูธรจังหวัดกาญจนบุรี คณะนายตำรวจซึ่งประกอบด้วย พล.ต.ต.ไพโรจน์ คุ้มภัย ผู้บังคับการตำรวจภูธรจังหวัดกาญจนบุรี พ.ต.อ.บรรจง อมฤทธิ์ รอง ผบก.ภ.จว.กาญจนบุรี รักษาการณ์ในตำแหน่ง ผกก.สภ.หนองรี พ.ต.อ.กฤตชัย ทองอยู่ รอง ผบก.ภ.จว.กาญจนบุรี พ.ต.อ.ภาคิน แสนพุฒิ ผกก.สส.ภ.จว.กาญจนบุรี และ พ.ต.อ.ณัฐพิสิษฐ์ รัตนอุดมพร ผกก.สส.1 บก.สส. ภ.7 พ.ต.ท.ทศพร รุ่งเรืองศุภรัตน์ รอง ผกก.สส.1 บก.สส.ภ.7 ได้นำตัวนายธนิตย์ หรือ บอลวังกุ่ม อายุ 36 ปี ผู้ต้องหาตามหมายจับ พร้อมอาวุธปืนลูกซองยาวที่ใช้ในการก่อเหตุมาทำการสอบสวนปากคำนานหลายชั่วโมง หลังถูกเจ้าหน้าที่ตำรวจชุดสืบสวน 1 บก.สส.ภ.7 ร่วมกับตำรวจชุดสืบสวนภูธรจังหวัดกาญจนบุรี ตำรวจ สภ.หนองรี และตำรวจ สภ.พนมทวน ทำการติดตามกดดันจนหลบหนีไปกบดานที่บ้านหลังหนึ่ง เจ้าหน้าที่สามารถติดตามไปจับกุมตัวเอาไว้ได้พร้อมของกลางเป็นอาวุธปืนลูกซองยาว 1 กระบอก รถจิ๊บดัดแปลง 1 คัน เชือกมะนิลา 1 เส้น ซึ่งตำรวจเขื่อว่า เป็นอุปกรณ์ที่ใช้ในการกระทำผิดบรรทุกรถ จยย.ยี่ห้อฮอนด้าเทน่าไม่ติดแผ่นป้ายทะเบียน(ดัดแปลงเป็นรถ จยย.วิบาก) ของผู้ตาย ที่หลังก่อเหตุบรรทุกรถ จยย.ของผู้ตายนำไปทิ้งที่ริมคลองชลประทานในเขตพื้นที่บ้านตลาดเขต อ.พนมทวนจ.กาญจนบุรี วางอยู่ที่ด้านหน้ารถภายในโรงจอดรถ จึงตรวจยึดไว้เป็นหลักฐาน โดยนายธนิตย์ หรือบอลวังกุ่ม ได้ให้การยอมรับสารภาพว่า อาวุธปืนลูกซองเป็นของตน ในวันเกิดเหตุตนได้ร่วมเดินทางไปกับนายรุ่ง ซึ่งเป็นเพื่อนสนิท บ้านอยู่ห้วยกระเจา อายุประมาณ 30 ปี จริง แต่ตนไม่ได้เป็นคนลงมือใช้อาวุธปืนยิงนายบัญชา กลิ่นเกษร ผู้ตาย คนที่ลงมือยิงนายบัญชา คือนายรุ่ง คนร้ายอีกคนได้หลบหนีไปแล้ว ส่วนสาเหตุเป็นเรื่องบาดหมางเรื่องหนี้สิน และเรื่องชู้สาว นายรุ่ง เข้าใจว่านายบัญชา ผู้ตายแอบไปติดต่อมีความสัมพันธ์ุกับแฟนสาวของนายรุ่ง ที่เลิกร้างกันไป จึงทำให้นายรุ่งโกธรแค้น นัดเคลียร์ปัญหากันในพื้นที่ป่าเชิงภูเขาใกล้จุดที่พบศพ แต่สุดท้ายเคลียร์กันไม่จบ นายรุ่ง จึงใช้อาวุธปืนลูกซองยาวที่เป็นของตนที่นำติดตัวไปด้วย จ่อยิงนายบัญชา จนเสียชีวิต จากนั้นจึงนำศพไปทิ้งอำพรางในซอกหินลึกประมาณ 140-150 ซม.จนกระทั่งมีชาวบ้านที่ไปหาของป่าไปพบเข้า
