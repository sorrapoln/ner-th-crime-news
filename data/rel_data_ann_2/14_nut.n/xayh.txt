เมื่อวันที่ 4 พฤศจิกายน พล.ต.ต.อำนาจ ไตรพจน์ ผู้บังคับการตำรวจรถไฟ(ผบก.รฟ.)เปิดเผยว่า เมื่อวันที่ 3 พ.ย. ที่ผ่านมา พ.ต.อ.กฤษฎาพร ปานโปร่ง ผกก.3 บก.รฟ. พ.ต.ต.สถาพร มุสิกพงศ์ สว.ส.รฟ.ทุ่งสง ร.ต.ท.สมนึก ถนนแก้ว ด.ต.อยุทธยา ฉุ้นย่อง ร่วมกับ ส.รฟ.หัวหิน จับกุมนายสมชาย สุธงสา อายุ 44 ปี อยู่บ้านเลขที่ 20 ม.21 ต.ทุ่งมหาเจริญ อ.วังน้ำเย็น จ.สระแก้ว ตามหมายจับของศาลจังหวัดสระแก้ว ที่ จ.278/2564 ลงวันที่ 3 พฤษจิกายน 2564 คดีอาญา สภ.วังน้ำเย็น จ.สระแก้ว โดยกล่าวหาว่าฆ่าผู้อื่นโดยเจตนา ได้บนขบวนรถด่วน ที่ 83 (กรุงเทพ-ตรัง) ขณะหยุดรับส่งผู้โดยสารที่สถานีรถไฟหัวหิน ต.หัวหิน อ.หัวหิน จ.ประจวบคีรีขันธ์ พล.ต.ต.อำนาจ กล่าวว่าตรวจสอบคดีดังกล่าวทางพนักงานสอบสวน สภ.วังน้ำเย็น รับแจ้งพบผู้เสียชีวิตจึงไปที่เกิดเหตุชันสูตรพลิกศพ สอบสวนทราบว่าผู้ต้องหาคือผู้ก่อเหตุซึ่งเป็นเพื่อนสนิทของผู้ตายพักและทำงานด้วยกันเพียงสองคนเท่านั้น จึงขอออกหมายจับผู้ต้องหาต่อศาลทันที ต่อมาตำรวจรถไฟตรวจสอบพบว่าผู้ต้องหากำลังเดินทางหลบหนีไปทางพื้นที่ภาคใต้จึงจับกุมดังกล่าว นำส่ง พงส.สภ.วังน้ำเย็น จ.สระแก้ว ดำเนินคดีตามกฎหมาย
