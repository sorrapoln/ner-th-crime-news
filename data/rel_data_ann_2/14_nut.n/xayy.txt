เมื่อเวลา 17.00 น.วันที่ 23 ม.ค. พ.ต.ท.ธนพรหม ธนอาภากร รองผกก.สส.สน.สามเสน ได้รับรายงานเหตุ คนร้ายใช้"อาวุธปืน" ยิงมีผู้ได้รับบาดเจ็บบริเวณ อาคาร1 บ้านพักองค์การสวนสัตว์ ซอยองครักษ์15 แขวงถนนนครไชยศรี เขตดุสิต จึงเดินทางไปตรวจสอบที่เกิดเหตุที่เกิดเหตุบริเวณภายในห้องพักเลขที่ 1502 ชั้น5 พบเพียงคราบเลือด ส่วนคนเจ็บทราบชื่อน.ส.มาลีนี โคตุลามา อายุ 33 ปี ถูกยิงด้วยอาวุธปืนเข้าที่ใบหน้าและต้นแขนขวา ได้รับบาดเจ็บ อาสาสมัครมูลนิธิเพชรเกษมนำส่ง รพ.บางโพ จากการสอบสวนทราบว่าก่อนเกิดเหตุมีชายชื่อนายรุ่งอรุณหรือต่อ สังข์วงษ์ เดินมายังอาคาร1แฟลตดัง กล่าวแล้วกดลิฟต์ขึ้นไปยังชั้น5 เดินตรงไปยังห้อง1502 แล้วถามหาน.ส.มาลินี โคตุลามา(ผู้บาดเจ็บ) เวลานั้นน.ส.มาลินีอยู่ภายในห้องน้ำ ผู้ก่อเหตุจึงได้เคาะประตูห้องเรียกให้ออกมา เมื่อออกเจอหน้านายต่อ นายต่อได้ใช้อาวุธปืนขนาด .380 มม.ยิงใส่ผู้บาดเจ็บจำนวน 3 นัด กระสุนถากที่ใบหน้า 1 นัด และใต้ต้นแขนขวา 1 นัด ก่อนที่นายต่อจะเดินไปกดลิฟต์เพื่อลงจากชั้น5 และได้หลบหนีไป จากการสืบสวนทราบว่าก่อนเกิดเหตุผู้ได้รับบาดเจ็บและผู้ก่อเหตุ ซึ่งทำงานที่บริษัทไพวอท(pivot)​เดียวกันและมีความสนิทสนมกันในระดับหนึ่ง โดยผู้หญิงทำงานในตำแหน่งธุรการ ส่วนผู้ก่อเหตุเป็นพนักงานเดินเอกสารหรือแมสเซนเจอร์​ ต่อมาผู้ได้รับบาดเจ็บซึ่งมีครอบครัวอยู่แล้ว ได้พยายามตีตัวออกห่าง ทางผู้ก่อเหตุจึงมีความโกรธแค้น จึงลงมือก่อเหตุดังกล่าว
