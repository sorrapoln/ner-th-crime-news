เมื่อเวลา 10.00 น. วันที่ 14 กันยายน ร.ต.อ ณรงค์ เกษหอม รองสารวัตร(สอบสวน) สภ.วารินชำราบ จ.อุบลราชธานี รับแจ้งเหตุหญิงถูกฆ่าเปลือยในห้องพักแห่งหนึ่ง ใน ต.วารินชำราบ อ.วารินชำราบ จ.อุบลราชธานี จึงรุดไปตรวจสอบที่เกิดเหตุพร้อมด้วยชุดสืบสวน สภ.วารินชำราบ และชุดสืบสวน กก.สส.จังหวัด ที่เกิดเหตุพบศพ น.ส.อัญ(นามสสมติ) อายุ 26 ปี สภาพศพนอนหงายเสียชีวิตอยู่บนเตียงนอน ในสภาพเปลือย นอกจากนี้ผู้ตายยังถูกคนร้ายใช้สายชาร์จโทรศัพท์รัดคอจนเสียชีวิต จากการตรวจสอบที่เกิดเหตุ คนร้ายได้งัดหน้าต่างห้องเข้าไปข่มขืนแล้วใช้สายชาร์จโทรศัพท์รัดคอฆ่า ล่าสุดตำรวจทราบตัวคนร้ายแล้ว คือนายทศพล เป็นคนงานของเจ้าของบ้านหลังก่อเหตุ ใช้รถจักรยานยนต์ยี่ห้อ ฮอนด้าเวฟ 110 ไอ สีขาว-แดง หลบหนี
