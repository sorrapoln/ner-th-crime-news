ต่อมาเจ้าหน้าที่ตำรวจฝ่ายสืบสวน สน.บางบอน สน.แสมดำ และ กก.สส.บก.น.9 ได้สนธิกำลังกันลงพื้นที่ตรวจสอบจุดเกิดเหตุ และไล่เช็คกล้องวงจรปิดหาเส้นทางการหลบหนีของคนร้าย จนทราบว่า ผู้ก่อเหตุคือ นายประกิจ ผู้ต้องหารายนี้ ซึ่งมีอาชีพขับรถ จยย.รับจ้างอยู่ที่หมู่บ้านพระปิ่น 5 สวมเสื้อเบอร์ 10 จึงรวบรวมพยานหลักฐานขออนุมัติหมายจับจากศาลติดตามไปจับกุมตัวได้พร้อมของกลางในที่สุด จากการสอบสวน นายประกิจ ให้การว่า เป็นคนก่อเหตุจริงโดยก่อนก่อเหตุตระเวนทุบตู้เอทีเอ็มได้นั่งดื่มเบียร์แถวบ้านพักไปประมาณ 6-7 ขวด ประกอบกับเพิ่งรับการฉีดอินซูลินเข้าสู่ร่างกาย เนื่องจากป่วยเป็นโรคเบาหวาน น้ำตาลขึ้น 400 กว่า ทำให้เกิดอาการขาดสติ อารมณ์เพี้ยนไปชั่ววูบ จึง ขี่รถ จยย.นำชะแลงไปตระเวนงัดตู้เอทีเอ็ม ทั้ง 3 จุด เพียงลำพังแต่ไม่ได้เงินออกมาจากตู้แต่อย่างใด ตนยืนยันทำไปเพราะความเมาและขาดสติอันน่าจะมาจากผลข้างเคียงของแอลกอฮอล์และอินซูลินที่ฉีดเข้าไปในร่างกาย ตนทำไปแบบไม่มีสติจริงๆ ก็เพราะขนาดกางเกงขาสั้นที่ใส่ไปก่อเหตุยังใส่กลับด้านเลย
