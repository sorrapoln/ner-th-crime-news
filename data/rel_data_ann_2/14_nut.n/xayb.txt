เกิดเหตุคนร้ายเป็นชายขี่รถจักรยานยนต์แต่งกายเป็นไรเดอร์ส่งอาหาร วิ่งราวทรัพย์กระชากกระเป๋าที่ถือ อาม่าวัย 73 ปี มีเงินสดประมาณ 500 บาท กับบัตรเอทีเอ็ม หลังการบินไทย ซอยวิภาวดี 22 ตำรวจฝ่ายสืบสวน สน.สุทธิสารเข้าตรวจสอบทราบชื่อผู้เสียหายคือนางพรเพ็ญ แซ่หลี เล่าว่า ขณะเดินถือกระเป๋าสีฟ้าผ่านตลาดหลังการบินไทย มีคนร้ายเป็นชายขี่รถจักรยานยนต์สีดำ สวมใส่เสื้อสีเขียวแดง ด้านหลังรถติดกระเป๋ากล่องสีเขียวขี่รถมากระชากเอากระเป๋าถือ ทำให้ล้มคว่ำเกิดเป็นรอยแผลถลอกฟกช้ำที่เข่าขวาและหลังมือทั้งสองข้าง แล้วหลบหนีไปทางปากซอยวิภาวดีรังสิต ซอย 22
