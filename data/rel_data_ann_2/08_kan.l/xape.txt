วันที่ 20 ก.ย.2564 พนักงานสอบสวน สน.ทองหล่อได้ขออนุมัติหมายจับจากศาลเยาวชนและครอบครัวกลาง แก่ ผู้ต้องหาเป็นเยาวชนชาย อายุ 17 ปี และพนักงานสอบสวนยังได้ออกหมายเรียก ผู้ต้องหาชาย อายุ 19 ปี อีก 1 ราย หลังก่อเหตุทำระเบิดตกที่ศูนย์ประชุมแห่งชาติสิริกิติ์เมื่อวานนี้ (19 ก.ย.) จนทำให้มีผู้บาดเจ็บ 4 ราย สำหรับผู้ต้องหาและผู้ถูกออกหมายเรียกนั้นยังรักษาตัวอยู่ที่โรงพยาบาลตำรวจ เนื่องจากบาดเจ็บจากแรงระเบิด เบื้องต้นจากแนวทางการสืบสวนทราบว่า กลุ่มผู้ต้องหาจัดซื้อประทัดไล่นกมาจากแอปพลิเคชันซื้อสินค้าออนไลน์ชื่อดัง จากนั้นได้นำมาทำการดัดแปลงเป็นระเบิดแสวงเครื่อง หรือระเบิดไทยประดิษฐ์ เอาใส่กระเป๋าสะพายหลังแต่เกิดระเบิดก่อนตรงจุดเกิดเหตุทำให้เพื่อนที่มาด้วยกันโดนลูกหลงไปด้วย หลังจากนี้ทางตำรวจต้องทำการสอบสวนอย่างละเอียดอีกครั้งพร้อมแจ้งข้อหา ในข้อหา”มีวัตถุระเบิดไว้ในครอบครองโดยไม่ได้รับอนุญาติ ,กระทำให้เกิดระเบิดจนน่าจะเป็นอันตรายแก่บุคคลอื่น หรือทรัพย์สินของผู้อื่น” หากอาการของผู้ถูกออกหมายจับและถูกหมายเรียกมีอาการดีขึ้นก็จะดำเนินการตามขั้นตอนกฎหมายต่อไป
