จากกรณีกล้องวงจรปิดในร้านเซเว่นอีเลฟเว่น ชุมชนนารอง เขตเทศบาล อ.เมือง จ.ประจวบคีรีขันธ์ จับภาพคนร้ายสวมหมวกกันน็อคครึ่งใบสีขาวปิดบังอำพรางใบหน้าใช้หลอดไฟนีออนฟาดทุบตีกับเคาน์เตอร์คิดเงินเพื่อให้แตกเป็นปากฉลามจี้ทรัย์พนักงานได้เงินไป 1,700 บาท เมื่อเวลาประมาณ 01.47 น. วันที่ 10 ก.ย.62 ล่าสุดวันนี้ 14 ก.ย. 2562 เวลา 10.00 น. ผู้สื่อข่าวรายงานว่า พ.ต.อ.วัชรินทร์ บุญรักษ์ ผกก.สภ.เมืองประจวบควบคุมตัวนายอภิชาติ อายุ 41 ปี ผู้ก่อเหตุได้แล้ว พร้อมรับสารภาพว่าเคยเป็น รปภ.แต่ตอนนี้ตกงาน มาได้ประมาณ 3 เดือนไม่มีเงินใช้ จึงก่อเหตุหลังจากนั้นได้นำหลอดไฟไปทิ้งแล้วขี่รถหลบหนีไปนำเงินที่ได้ไปใช้จ่ายส่วนตัวและเล่นสนุกเกอร์ ไม่คิดว่าจะถูกจับได้ ที่ลงมือก่อเหตุครั้งนี้ไม่ได้เตรียมการมาแต่อย่างใด เพียงแค่เห็นหมวกกันน็อควางอยู่เลยเลยคว้าไว้แล้วไปก่อเหตุ เอาเงินไปใช้และนำไปเล่นสนุ๊ก
