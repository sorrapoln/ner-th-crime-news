เมื่อเวลา 10.00 น. วันที่11 ธ.ค.64 พ.ต.ท.ชูเชิด หนูสลุง สารวัตรสอบสวน สภ.เมืองสระบุรี ได้รับแจ้งเหตุยิงกันที่บ้านเลขที่ 11/1 ม.6 บ้านหนองจอก ต.หนองปลาไหล อ.เมือง จ.สระบุรี จึงประสานเจ้าหน้าที่มูลนิธิร่วมกตัญญูสระบุรี ร่วมลงพื้นที่ไปตรวจสอบ เมื่อมาถึงบ้านหลังเกิดเหตุซึ่งเป็นบ้านชั้นเดียว ปรากฏว่าเมื่อไปถึง พบปลอกกระสุนปืนขนาด 9 มม. ตกอยู่บนเก้าอี้พลาสติกจำนวน 1 ปลอก และข้างๆ พบกับรอยเลือด และรองเท้าแตะของผู้บาดเจ็บตกอยู่ ส่วนผู้บาดเจ็บเจ้าหน้าที่กู้ภัยได้นำตัวส่งโรงพยาบาลสระบุรี อยู่ในอาการสาหัสถูกยิงบริเวณสะโพกหน้าด้านซ้าย ทราบชื่อ นายต้น หมื่นมี อายุ 32 ปี บ้านเลขที่ 11/1 ม.6 บ้านหนองจอก ต.หนองปลาไหล อ.เมือง จ.สระบุรี เบื้องต้นจากการสอบถามญาติพี่น้องซึ่งอยู่ในเหตุการณ์ ซึ่งขณะนั้นแต่งตัวเสร็จ และกำลังจะไปงานแต่งซึ่งอยู่ข้างบ้านซึ่งห่างจากบ้านเกิดเหตุประมาณ 100 เมตร จากการสอบถาม นายนิสัย สมนันท์ ซึ่งเป็นหลานเขยของบ้านนี้อยู่ในเหตุการณ์ เล่าว่า ตนเป็นหลานเขย นำรถมาจอดที่บ้านนี้กับแฟน ลูก และชวนญาติไปงานแต่งข้างบ้านเพื่อจะได้ไปพร้อมกัน เมื่อมาถึงกำลังจะเดินไปที่งานแต่งเห็นนายต้น หมื่นมี (ผู้บาดเจ็บ ) เข้ามาจอดรถจยย. แล้วเดินปรี่ไปตบหน้าน้องชายคือ นายวริศรา (เต้ย) หมื่นมี อายุ 25 ปี ซึ่งเป็นสาวสอง จากนั้น นายวริศรา ที่โดนตบจึงไปหยิบอาวุธปืนขนาด 9 มม. ซึ่งอยู่ในบ้านออกมายิง นายต้น (พี่ชาย) ไป 1 นัด โดนบริเวณสะโพกหน้าด้านซ้าย กระสุนฝัง ก่อนที่ญาติพี่น้องเข้ามาห้าม หลังเกิดเหตุนายวริศรา ผู้ยิงใช้ช่วงชุลมุนหลบหนีไปโดยที่ไม่มีใครเห็น จากนั้นก็โทรแจ้งเจ้าหน้าที่ตำรวจไม่นานกู้ภัยฯ ก็มาปฐมพยาบาลแล้วนำตัวนายต้นส่งโรงพยาบาลสระบุรี อย่างเร่งด่วน
