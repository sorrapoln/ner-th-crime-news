เมื่อเวลา 01.00 น.วันที่ 23 มกราคม 2565 ร.ต.อ.กันตพัฒน์ ชาวดอน รองสารวัตรสอบสวน สภ.เมือง สมุทรปราการ ได้รับแจ้งเหตุทะเลาะวิวาท ภายในร้านขายยำและลูกชิ้นนึ่ง ซึ่งเปิดเป็นห้องแถว ภายในซอยสินสมบูรณ์ หรือซอยโอ่ง ต.ท้ายบ้านใหม่ อ.เมือง จ.สมุทรปราการ โดยมีผู้ถูกทำร้ายได้รับบาดเจ็บหลายราย "เปิดเพลงเสียงดัง" หลังรับแจ้งจึงพร้อมด้วยเจ้าหน้าที่ชุดสืบสวน และเจ้าหน้าที่มูลนิธิร่วมกุศลสมุทรปราการ เดินทางเข้าตรวจสอบ ที่เกิดเหตุบริเวณหน้าร้านขายยำและลูกชิ้นนึ่ง ซึ่งเป็นห้องแถวเช่าชั้นเดียว พบผู้บาดเจ็บ สามีภรรยา และเป็นเจ้าของร้านดังกล่าว ทราบชื่อคือ นายศิริชัย (สงวนนามสกุล) อายุ 27 ปี มีบาดแผลถูกแทงเข้าที่หน้าอกซ้ายและหน้าท้องรวม 2 แผล ส่วนผู้บาดเจ็บที่เป็นหญิงทราบชื่อคือ น.ส.สุภาพร (สงวนนามสกุล) อายุ 42 ปี มีบาดแผลถูกฟันเข้าที่ต้นแขนซ้าย นั่งอยู่กับพื้นถนนหน้าร้าน เจ้าหน้าที่มูลนิธิ จึงได้รีบปฐมพยาบาล ก่อนนำตัวส่งรักษาอาการที่โรงพยาบาลเมืองสมุทรปากน้ำ
