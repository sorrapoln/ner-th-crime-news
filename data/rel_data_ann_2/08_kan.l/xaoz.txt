พ.ต.ท.ประสิทธิ์ สิงหะพล รอง ผกก.สส.สภ.ป่าบอน พร้อมด้วย พ.ต.ท.จบ แก้วศรีจันทร์ พนักงานสอบสวน สภ.ป่าบอน พร้อมด้วยเจ้าหน้าที่ตำรวจชุดสืบสวน และเจ้าหน้าที่กู้ภัย ได้เดินทางเข้าตรวจสอบ เหตุน้องผัวโหดยิงพี่สะใภ้ดับ ภายในบ้านเลขที่ 27 บ้านโห๊ละหาร หมู่ 7ตำบลทุ่งนารี อ.ป่าบอน จังหวัดพัทลุง ซึ่งเป็นบ้านก่ออิฐชั้นเดียว ภายในห้องโถงของบ้านเจ้าหน้าที่พบหัวกระสุนปืนขนาด .38 ตกอยู่จำนวน 2 หัว และกระสุนอีก1 นัด จึงเก็บไว้เป็นหลักฐาน ห่างจากจุดที่เจ้าหน้าที่พบหัวกระสุน ไปข้างบ้าน เจ้าหน้าที่พบศพ นางสุฑา นวลบุญ อายุ 46 ปี นอนเสียชีวิตในสภาพนุ่งผ้าถุง และสวมเสื้อคอกลมแขนกุด ตามร่างกายมีบาดแผลถูกยิงเข้าที่บริเวณหน้าอก จำนวน 2 นัด และที่บริเวณต้นเขนซ้ายกระสุนทะลุ นอกจากนั้น ยังมีมีบาดแผลถูกกระสุน เฉี่ยวที่บริเวณต้นแขนขวา รวม 4 แผล
