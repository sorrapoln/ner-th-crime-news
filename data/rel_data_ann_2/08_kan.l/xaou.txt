เวลา 21.00 น.วันที่ 28 ต.ค. 64 พันเอก สุดเขตต์ ศรีนิลทิน ผู้บังคับหน่วยเฉพาะกิจกรมทหารม้าที่ 3 กองกำลังผาเมือง ร่วมกับกองบังคับการปราบปรามยาเสพติด 3 กองบัญชาการตำรวจปราบปรามยาเสพติด ติดตามขบวนการลักลอบค้ายาเสพติดทราบว่าจะมีการลักลอบลำเลียงยาเสพติดจากพื้นที่ชายแดนเข้าสู่พื้นที่ตอนใน​ ด้านจังหวัดเชียงราย จึงได้จัดกำลัง 1 ชุดปฏิบัติการร่วมกับเจ้าหน้าที่ตำรวจจากกองบังคับการปราบปรามยาเสพติด 3 กองบัญชาการตำรวจปราบปรามยาเสพติดเฝ้าติดตามกลุ่มขบวนการจนกระทั่งทราบว่าคนร้ายจะได้ใช้เส้นทาง พหลโยธินสายเก่า ในการลำเลียงยาเสพติดจึงได้นำกำลังติดตามเพื่อจับกุม ผลการติดตามทางเจ้าหน้าที่ได้พบรถกระบะยี่ห้อโตโยต้า สีบอร์นเงิน หมายเลขทะเบียน ผจ 4041 เชียงราย ผ่านมาบริเวณก่อนถึงย่านสถานบันเทิง จึงได้พยายาสกัดกั้นแต่รถคันดังกล่าวได้เร่งเครื่องหลบหนี ทางเจ้าหน้าที่ได้ใช้อาวุธปืนยังสกัด แต่รถคันดังกล่าวยังพยายามขับต่อไป ทางเจ้าหน้าที่จึงได้ขับขี่รถไล่ล่าและขวางทางรถคันดังกล่าวเอาไว้ได้ จากการตรวจคนทราบชื่อคนขับและผู้ที่โดยสารมา คือนายศิวกร ศิริรุ่งวิไล อายุ 30 ปี และ นายชวิลต อายุ 18 ปี ทั้ง 2 คน เป็นชาว ต.ห้วยชมภู อ.เมือง จ.เชียงราย จากการตรวจค้นภายในคันดังกล่าวพบ ยาเสพติดให้โทษประเภท 1 (ยาบ้า)จำนวนประมาณ 1,000,000 เม็ด ซุกซ่อนอยู่ที่ท้ายรถกระบะทางเจ้าหน้าที่จึงได้ทำการควบคุมตัวผู้ต้องหาทั้ง 2 คน ส่งให้กับเจ้าหน้าที่ สภ.เมืองเชียงราย เพื่อทำการขยายผลการจับกุม ผู้ร่วมขบวนการต่อไป
