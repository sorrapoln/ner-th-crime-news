เมื่อเวลา 11.00 น.วันที่ 21 ม.ค.65 ผู้สื่อข่าวได้รับแจ้งจากนายณัฐวุฒิ กุลโกทา อายุ 18 ปี ว่าเมื่อวันที่ 16 ม.ค.65 เวลาประมาณตี 1 กว่าตนเองพร้อมกับเพื่อนๆชาย 3 คน ผู้หญิง 2 คน นั่งเล่นกันอยู่ที่ริมประตูระบายคลอง 5 ต.บึงยี่โถ อ.ธัญบุรี จ.ปทุมธานี ได้มีกลุ่มคนร้ายขับรถจักรยานยนต์ 2 คัน มาประมาณ 5-6 คน มาฝั่งตรงข้ามจากนั้นตนก็ได้ยินเสียงปืนดังขึ้นพร้อมกับเสียงระเบิด จากนั้นผู้หญิงในกลุ่มก็ล้มลงพร้อมกับมีเลือดนองที่พื้น ซึ่งถูกอาวุธปืนยิงเข้าที่ปลายคิ้วฝั่งขวาซึ่งเจ้าหน้าที่ตำรวจได้เก็บปลอกกระสุนปืนขนาด .380 ได้ 1 ปลอก ซึ่งเมื่อก่อนหน้านี้พวกผมเคยมีเรื่องกับกลุ่มคู่อริแถวคลองหกมาก่อน ซึ่งกลุ่มคู่อริมาปาระเบิด ใส่ขวดใส่บ้านตนเองบ้างและเมื่อวันที่ 9 ม.ค.65 เพื่อนของตนก็ถูกกลุ่มคูอริไล่มาและมาใช้มีดฟันบ้านของตน และเมื่อคืนวันที่ 12 ม.ค.65 เวลาประมาณตี 2 บ้านของตนก็ถูกกลุ่มของคนร้ายมายิงใส่บ้านจำนวน 4 นัด ซึ่งเป็นบ้านที่อยู่ริมคลองเลขที่ 102 ม.3 ต.บึงยี่โถ อ.ธัญบุรี จ.ปทุมธานี และขณะนี้น้องคนเจ็บยังนอนพักรักษาตัวอยู่ที่โรงพยาบาลกะโหลกศีรษะแตก ด้านพ.ต.อ. สมศักดิ์ นิเต็ม ผกก.สภ.ธัญบุรี กล่าวว่าจากคดีที่มีวัยรุ่นถูกคนร้ายยิงได้รับบาดเจ็บ ขณะนี้ทางเจ้าหน้าที่ตำรวจสืบสวนกำลังติดตามจากกล้องวงจรปิด และคนเจ็บออกจากโรงพยาบาลและมาสอบปากคำเพิ่มเติมพร้อมทั้งเพื่อนๆของผู้ได้รับบาดเจ็บมาสอบสวนและจะติดตามจับกุมคนร้ายมาดำเนินคดีต่อไป
