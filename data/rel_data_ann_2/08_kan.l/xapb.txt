พ.ต.ท วิศรุต รัตนบำรุง สวป.สภ.เดชอุดม ได้รับแจ้งจากศูนย์วิทยุ 191 มีพลเมืองดีพบรถต้องสงสัยจอดอยู่บริเวณหน้าโรงน้ำแข็งกรเดช ทางหลวงหมายเลข 24 ตำบลเดชอุดม อำเภอเดชอุดม มีเด็กและผู้ใหญ่อยู่ในรถแต่ไม่ยอมลงจากรถเป็นเวลานานเกรงว่าจะมีอันตรายขอให้เข้าตรวจสอบ เมื่อไปถึงพบรถกระบะโตโยต้า วีโก้ หมายเลขทะเบียน บล 4430 ร้อยเอ็ด จอดอยู่หน้าโรงงานน้ำแข็ง ภายในรถพบนายเกียรติศักดิ์ (ขอสงวนนามสกุล) อายุ 46 ปี และลูกชายวัย 5 ขวบ นั่งอยู่ในรถ เมื่อเข้าไปสอบถามนายเกียรติศักดิ์ได้เร่งเครื่องหลบหนีออกมาอย่างรวดเร็ว เจ้าหน้าที่จึงได้ไล่ติดตามและวิทยุสกัดได้บริเวณหน้าปั๊มน้ำมัน ปตท.สหกรณ์การเกษตรเดชอุดม ถนนเดชอุดม-บุณฑริก จากนั้นเจ้าหน้าที่ตำรวจได้ทำการปิดล้อมพยายามเกลี้ยกล่อมให้นายเกียรติศักดิ์ลงมาจากรถแต่ก็ไม่เป็นผล นายเกียรติศักดิ์ ได้ดึงห่อผ้าออกมาจากช่องเก็บของหน้ารถเจ้าหน้าที่ตำรวจจึงได้ถอยออกมาเพราะสงสัยอาจจะเป็นอาวุธปืน เจ้าหน้าที่ยังใช้ความพยายามกว่า 1 ชั่วโมง นายเกียรติศักดิ์ จึงยอมลงจากรถพร้อมกับจุดไฟเผารถขณะเดียวกัน
