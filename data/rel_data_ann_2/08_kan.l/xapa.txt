เมื่อเวลา 03.00 น.วันที่ 9 ต.ค.64 พ.ต.ท.ศิโรจน์ แนบเนียน สารวัตรสอบสวนสภ.คลองหลวงได้รับแจ้งเหตุน้องชายแทงพี่ชายเสียชีวิตภายในซอยคลองสี่ตะวันตก 7 ม.1 ต.คลองสี่ อ.คลองหลวง จ.ปทุมธานี จึงไปที่เกิดเหตุพร้อมด้วยพ.ต.อ.เกียรติศักดิ์ มิตรปราสาท ผกก.สภ.คลองหลวง พ.ต.ต.สิรภพ บัวหลวง สว.สส.สภ.คลองหลวง เจ้าหน้าที่ตำรวจสายตรวจ เจ้าหน้าที่ตำรวจสืบสวนสภ.คลองหลวง เจ้าหน้าที่ตำรวจศูนย์พิสูจน์หลักฐาน 1 แพทย์นิติเวชโรงพยาบาลธรรมศาสตร์ เฉลิมพระเกียรติ เจ้าหน้าที่มูลนิธิปอเต็กตึ้ง ที่เกิดเหตุหน้าห้องเช่าชื่อNJเลขที่ 43/3 บริเวณกลางถนนพบผู้เสียชีวิตเป็นชาย 1 รายทราบชื่อนายรุ่งเกียรติ กลิ่นปทุมรัตนี อายุ 31 ปี อยู่บ้านเลขที่ 16/13 ม.2 ต.คลองสี่ อ.คลองหลวง จ.ปทุมธานี สภาพศพ ใส่กางเกงขายาว ไม่สวมเสื้อถูกแทงด้วยอาวุธมีดปักคาอยู่ที่อก เจ้าหน้าที่ตำรวจตรวจค้นภายในห้องเลขที่ 3 ห้องเช่าชื่อNJ ซึ่งเป็นห้องของผู้เสียชีวิตพบรอยเลือดและด้ามมีดร่วงอยู่ และพบนายกีรติ กลิ่นปทุมรัตน์ อายุ 29 ปี ซึ่งเป็นน้องของผู้ตายและเป็นคนก่อเหตุใช้อาวุธมีดแทงพี่ชายตัวเองเสียชีวิตเจ้าหน้าที่ตำรวจสืบสวนจึงควบคุมตัวไปสอบสวนที่สภ.คลองหลวง จากการสอบถามนางสาวสังวาล กันจินะ อายุ 28 ปี แฟนผู้เสียชีวิตบอกว่าตนเองก็อยู่ในห้องเดียวกันกับผู้ตายกับผู้ก่อเหตุแต่เขาทะเลาะกันเรื่องอะไรก็ไม่รู้เพราะแฟนของตนเป็นคนเสียงแหบพูดไม่ค่อยรู้เรื่องเพราะแฟนตนเคยถูกไฟช๊อต ส่วนนายวสุธา กลิ่นปทุมรัตน์ อายุ 56 ปี พ่อของผู้ตายและผู้ก่อเหตุ บอกว่าตนเองก็นอนอยู่ห้องเดียวกันแต่มีตู้กั้นอยู่ตอนเกิดเหตุตนเองไม่รู้ซึ่งทั้ง3คนเขาอยู่ด้วยกัน ตอนเกิดเหตุเขารัดกันแล้วและมีดก็ปักหน้าอกลูกชายคนโตแล้ว ส่วนสาเหตุก็ปัญหายาเสพติด คนตายเป็นพี่ คนก่อเหตุเป็นน้อง ซึ่งคนน้องเคยเข้ารับการบำบัดยาเสพติดด้วยแต่ก็ยังไม่เลิกกลับมาเสพยาอีก
