เหตุเกิดกลางดึกคืนที่ผ่านมา ตำรวจ สน.หลักสอง ได้รับแจ้งมีอุบัติเหตุรถจักรยานยนต์กับรถประจำทาง ปากซอยเพชรเกษม 41 เขตบางแค กรุงเทพฯ มีผู้เสียชีวิต ตรวจสอบที่เกิดเหตุ พบรถประจำทางสีครีมแดง สาย 7 หัวลำโพง-คลองขวาง จอดอยู่หน้าป้ายรถประจำทาง ชิดทางเท้า บริเวณช่วงท้ายรถประจำทาง พบจักรยานยนต์ยามาฮ่า นูโว นูโว อิลิแกนซ์ สีขาว ทะเบียน พลล 797 จอดตะแคงมุดอยู่ใต้ท้องรถครึ่งคัน ช่วงกลางรถประจำทาง พบร่างผู้เสียชีวิตนอนคว่ำหน้าแขนบิด สมองกระจายอยู่บนพื้นถนนใกล้กับขอบทางเท้า เบื้องต้นพบเอกสารเล่มรถ สำเนาทะเบียนบ้าน เป็นชื่อนายไกรสิทธิ์ ช้อยหิรัญ แต่ยังไม่สรุปว่าใช่ชื่อผู้เสียชีวิต เพราะไม่พบบัตรประชาชน
