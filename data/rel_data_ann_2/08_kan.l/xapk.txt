ล่าสุด นายพชร อันตศิลป์ อธิบดีกรมกุลกากร เปิดเผยผ่าน “รายการเจาะลึกทั่วไทย อินไซด์ไทยแลนด์ “ ว่า จากคดีของ พ.ต.อ.ธิติสรรค์ อุทธนผล หรือ "ผู้กำกับโจ้" อดีต ผกก.สภ.เมืองนครสวรรค์ ซึ่งได้มีการพาดพิงมายังกรมกุลกากร เกี่ยวกับเรื่องรถยนต์หรู ตนจึงได้สั่งการให้มีการตรวจสอบในประเด็นของ "ผู้กำกับโจ้" ทั้งหมด ว่า มีการเกี่ยวพันอย่างไร โดยจากการตรวจสอบข้อมูล เบื้องต้นพบว่า มีรายชื่อของ พ.ต.อ.ธิติสรรค์ หรือ "ผู้กำกับโจ้" เข้ามาเกี่ยวข้องด้วยในฐานะพนักงานสอบสวนที่ทำหน้าที่จับกุมรถยนต์ ซึ่ง ตั้งแต่ปี 2554-2560 "ผู้กำกับโจ้" ในฐานะเจ้าของสำนวนจับกุม นำส่งรถ 368 คัน ขายทอดตลาดไปแล้ว 363 คัน ยังขายไม่ออกอีก 5 คัน
