นายชาญณรงค์ หรือจุก หรือนายชิน อายุ 79 ปี อดีตผู้ใหญ่บ้านตำบลท่าชนะ อำเภอท่าชนะ จังหวัดสุราษฎร์ธานี ถูกตำรวจกองบังคับการปราบปราม จับกุมได้ที่บริเวณริมถนนในตำบลพุทธบาท อำเภอชนแดน จังหวัดเพชรบูรณ์ ซึ่งเป็นผู้ต้องหาตามหมายจับของศาลจังหวัดไชยา ลงวันที่ 5 พฤศจิกายน 2546 ข้อหาฆ่าผู้อื่นโดยไตร่ตรองไว้ก่อน ต่อมา เมื่อวันที่ 6 พฤษภาคม 2540 ได้เกิดเหตุคนร้ายใช้อาวุธปืนลูกซองยาวและอาวุธปืน ขนาด .38 ลอบยิงนายสิทธิโชคจนเสียชีวิต จากการสืบสวนสอบสวนเชื่อว่าน่าจะเกี่ยวข้องกับกรณีที่พาชาวบ้านไปพบผู้ว่าราชการจังหวัดสุราษฎร์ธานี เพื่อร้องเรียนบริษัทรับเหมาก่อสร้างของผู้ต้องหา กระทั่งตำรวจไปจับกุมผู้ต้องหาได้ 6 คน เป็นมือปืนที่ก่อเหตุ 4 คน มีนายชาญณรงค์ เป็นผู้จ้างวาน
