จากกรณีโลกออนไลน์แชร์คลิปวิดีโอชายวัยรุ่นอายุ 17 ปี ถูกรุมทำร้ายจนเสียชีวิตคาสนามบอลโรงเรียน ล่าสุดตำรวจสามารถจับกุมตัวผู้ก่อเหตุทั้ง 6 คนได้แล้ว สารภาพว่าได้รับจ้างให้มาฆ่า เนื่องจากผู้เสียชีวิตเบี้ยวเงินค่ายาเสพติด นายอรรถพล ชัยสอน อายุ 22 ปี หนึ่งในผู้ต้องหา สารภาพว่า ได้รับจ้างเป็นเงิน 5 พันบาท จาก “เทพโซโล” ให้ฆ่านาย คุรุศาสตร์ ผู้เสียชีวิต โดยมีเงื่อนไขว่าต้องถ่ายคลิปวิดีโอขณะฆ่าและโพสต์ลงโซเชียล ขณะเกิดเหตุได้ให้เพื่อนผู้หญิงที่ไปด้วยเป็นคนถ่ายคลิป
