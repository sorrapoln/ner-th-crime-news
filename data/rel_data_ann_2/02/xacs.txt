วันนี้ (12 ม.ค. 65) เมื่อเวลา 16.45 น. ที่ผ่านมา พ.ต.ท.ณัฐกมล ท้าวกลาง สว.(สอบสวน) สภ.วังสะพุง ได้รับแจ้งมีเหตุรถจักรยานยนต์ชนประสานงารถตู้มีผู้เสียชีวิต บริเวณถนนสายวังสะพุง-ภูเรือ ช่วงบริเวณ โค้งผาบ่าวผาสาว บ้านนาซำแซง ต.เขาหลวง อ.วังสะพุง จ.เลย จึงประสานไปยังแพทย์ รพ.วังสะพุง กู้ภัยสว่างคีรีธรรม จุดวังสะพุง เดินทางไปตรวจสอบ ที่เกิดเหตุ พบผู้เสียชีวิต ทราบชื่อ น.ส.ตะวัน นิพวงลา อายุ 34 ปี สภาพนอนหงายอยู่ริมถนน ห่างออกไปพบรถจักรยานยนต์ สีน้ำเงินดำ ไม่ติดแผ่นป้ายทะเบียน สภาพพังยับเยิน ชนประสานงากับรถตู้ สีบรอนซ์เงิน ทะเบียน 1นข 6521 กรุงเทพมหานคร มี นายพงษ์ศักดิ์ ศรีกันหา อายุ 57 ปี เป็นคนขับรถตู้ รอพบเจ้าหน้าที่ตำรวจ
