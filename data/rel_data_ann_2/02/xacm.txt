วันที่ 28 ส.ค.64 เวลา 13.00 น. ร.ต.อ.วิศรุต ฤทธิ์ศรีบุญ รองสารวัตรเวรสอบสวน สภ.พนมสารคาม จ.ฉะเชิงเทรา ได้รับแจ้งเกิดเหตุชายคลุ้มคคลั่งฆ่าผู้เป็นมารดาของตนเองจนเสียชีวิตที่หมู่บ้านอ่าวสีเสียด ภายในบ้านไม่มีเลขที่ ในพื้นที่ ม.4 ต.หนองยาว อ.พนมสารคาม จ.ฉะเชิงเทรา โดยที่ชาวบ้านได้ช่วยกันทำการควบคุมตัวผู้ก่อเหตุเอาไว้ได้แล้ว จึงเดินทางไปสอบสวนยังในที่เกิดเหตุ ที่เกิดเหตุลักษณะเป็นกระต๊อบมุงด้วยแผ่นกระเบื้องยิปซั่ม ปลูกสร้างแบบชั่วคราวฝาบ้านตีแปะปิดผนึกด้วยสังกะสีและแผ่นไม้อัด ตั้งอยู่คู่กันจำนวน 2 หลัง พบร่างของ นางนพรัตน์ อายุ 67 ปี ชาว ต.หนองยาว อ.พนมสารคาม ซึ่งเป็นผู้ป่วยติดเตียง นอนอยู่บนพื้นกระดานของตัวบ้านที่ปูรองด้วยเสื่อน้ำมัน ภายในกระท่อมหลังเล็กลักษณะยกพื้นสูงประมาณ 80 ซม. สอบถามชาวบ้านที่ได้ทำการควบคุมตัว และพันธนาการผู้ก่อเหตุมัดแขนขาเอาไว้ด้วยเชือก พร้อมกับทางผู้นำชุมชน (ผู้ใหญ่บ้าน ม.4 และ ส.อบต.) เอาไว้ได้ ทราบชื่อ คือ นายกนก อายุ 44 ปี เป็นบุตรชายของผู้เสียชีวิตเอง ซึ่งมีอาการป่วยด้วยโรคทางจิตเวช และมีอาการหลอนก่อนลงมือก่อเหตุสลดขึ้นในครั้งนี้
