เมื่อเวลา 15.00 น.วันที่ 28 มี.ค.64 ที่หน้าร้านป.เฮงโอชา เป็ดย่าง บริเวณสนามกลางหมู่บ้านพฤกษา 3 ต.บางคูรัด อ.บางบัวทอง จ.นนทบุรี พล.ต.ต.ไพศาล วงศ์วัชรมงคล ผบก.ภ.จว.นนทบุรี พ.ต.ต.พรเทพ เพ็ชรรักษ์ ผกก.สภ.บางบัวทอง และเจ้าหน้าที่ตำรวจ สภ.บางบัวทองได้รับแจ้งเหตุมีผู้เสียชีวิตถูกยิง ตรงข้ามหน่วยเลือกตั้งนายกเทศบาลเมืองบางคูรัด จุดสนามกลางหมู่บ้าน จึงประสานแพทย์จากสถาบันนิติวิทยาศาสตร์ เจ้าหน้าที่พิสูจน์หลักฐาน และเจ้าหน้าที่อาสาสมัครมูลนิธิป่อเต็กตึ้งรุดตรวจสอบ ที่เกิดเหตุเป็นหน้าร้านขายเป็ดย่าง พบผู้เสียชีวิตนอนหงายอยู่กับพื้นจมกองเลือด มีบาดแผลถูกยิงจำนวน 4 นัด สวมเสื้อยืดสีเทา กางเกงขาสั้นสีดำ ทราบชื่อผู้เสียชีวิตต่อมาคือ นายวศิณ นุชหรั่ง อายุ 38 ปี อยู่บ้านเลขที่ 115 ซอนจรัญสนิทวงศ์ 63 แขวงบางบำหรุ เขตบางพลัด กทม. ใกล้กันพบรถยนต์ยี่ห้อฮอนด้า รุ่นซิตี้ สีเทา ทะเบียน ฌย9533 กทม. ซึ่งเป็นรถของผู้เสียชีวิต มีรอยถูกยิง 1 นัด ที่กระจกประตูหลังขวา ใต้รถด้านหน้าพบหัวกระสุนตกอยู่ 1 นัด
