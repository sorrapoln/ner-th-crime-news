วันนี้ (7 ต.ค.2559) พล.ต.อ.เฉลิมเกียรติ ศรีวรขาน รองผู้บัญชาการตำรวจแห่งชาติ พร้อมด้วย พล.ต.ท.ศานิตย์ มหถาวร ผู้บัญชาการตำรวจนครบาล สอบปากคำ นายจิมมี่ อายุ 20 ปี สัญชาติเมียนมา หลังตำรวจนครบาลบางซื่อควบคุมตัวได้บริเวณริมทางเท้าถนนกำแพงเพชร 2 ย่านจตุจักร เนื่องจากมีลักษณะคล้ายกับบุคคลในภาพวงจรปิดคดีฆาตกรรม 3 ศพในพื้นที่ จ.ปทุมธานี ตำรวจเปิดเผยว่า นายจิมมี่สามารถสื่อสารภาษาไทยได้เล็กน้อยแต่ยังให้การวกวนโดยปฏิเสธว่า ไม่ได้เป็นผู้ก่อเหตุแต่ยอมรับว่า เป็นบุคคลตามภาพวงจรปิดจริงโดยอ้างว่า ในช่วงเกิดเหตุที่ปรากฎภาพของตัวเองในกล้องวงจรปิดย่านจุดเกิดเหตุ เนื่องจากขี่จักรยานผ่านไป-มาในย่านดังกล่าว โดยนายจิมมี่ เข้าประเทศไทยมาทาง จ.ตาก เนื่องจากใกล้กับบ้านเกิดในประเทศเมียนมา ขณะที่เจ้าหน้าที่กองพิสูจน์หลักฐาน มาเข้าตรวจสอบดีเอ็นเอ โดยพบรอยคราบเลือดที่เสื้อของนายจิมมี่และเก็บดีเอ็นเอ จากกระพุ้งแก้มไปตรวจทางนิติวิทยาศาสตร์ สำหรับคดีนี้ตำรวจสถานีตำรวจภูธร ประตูน้ำจุฬาลงกรณ์ จ.ปทุมธานี ขอหมายจับตามภาพวงจรผิดจากศาลจังหวัดธัญญบุรี ในข้อหาฆ่าคนตายโดยเจตนา โดยทารุณกรรม ส่วนนายจิมมี่ ตำรวจภูธร ประตูน้ำจุฬาลงกรณ์ จะตัวไปสอบปากคำเพิ่มเติม
