ในที่เกิดเหตุมี นายวีระยุทธ อายุ 35 ปี ผู้ลงมือก่อเหตุรอมอบตัวกับเจ้าหน้าที่ พร้อมกับอาวุธปืนที่ใช้ในการก่อเหตุ ตรวจสอบพบปลอกกระสุนจำนวน 5 ปลอก จากนั้นเจ้าหน้าที่ได้นำตัวมือยิงมาสอบปากคำที่ สภ.ห้วยยอด โดยแจ้งข้อหาฆ่าผู้อื่นโดยเจตนาและไตร่ตรองไว้ก่อน และพกพาอาวุธปืนและเครื่องกระสุนปืนไปในเมือง ที่สาธารณะโดยไม่ได้รับอนุญาต ผู้กำกับการ สภ.ห้วยยอด พ.ต.อ.ประดิษฐ์ ชัยพล กล่าวว่า จากการสอบสวนทราบว่าผู้ตายกับผู้ต้องหาและครอบครัวสนิทสนมกันเป็นอย่างดี เข้า-ออก ไปเที่ยวและกินเหล้าร่วมกันภายในร้านสนุกเกอร์เป็นประจำ ส่วนชนวนเหตุเกิดจากปัญหาขัดแย้งส่วนตัวระหว่างผู้ต้องหากับผู้ตาย เนื่องจากผู้ตายชอบไปบอกกับพ่อและพี่ชายว่า ผู้ก่อเหตุชอบหนีมาเล่นสนุกเกอร์ทำให้ถูกพ่อและพี่ชายดุด่าบ่อยครั้งจนทำให้เกิดความไม่ชอบหน้ากัน ก่อนเกิดเหตุผู้ก่อเหตุมาโต๊ะสนุ้กตามปกติก็พบผู้ตายยู่ในร้าน จู่ๆผู้ตายก็พูดว่าจะไปฟ้องพ่อของผู้ก่อเหตุว่าหนีมาเล่นสนุกเกอร์อีกแล้ว จนทำให้มีปากเสียงทะเลาะกันรุนแรง และผู้ต้องหาบันดาลโทสะ ชักอาวุธปืนที่พกติดตัวมา ยิงใส่ผู้ตายไปประมาณ 4-5 นัด จนเสียชีวิตดังกล่าว
