นอกจากนี้ยังตรวจยึดอาวุธปืน AK 47 และ AK 102 ของคนร้าย รวม 2 กระบอก ซึ่งจะได้นำไปตรวจพิสูจน์หาที่มาและประวัติการก่อเหตุต่อไป จากประวัติและพฤติกรรมของคนร้ายที่เสียชีวิตทั้ง 2 ราย พบว่าเป็นผู้ก่อความไม่สงบระดับสั่งการและระดับปฏิบัติการ เคยก่อเหตุความรุนแรงมาอย่างต่อเนื่องตั้งแต่ปี 2549 – ปัจจุบัน ส่งผลให้มีผู้ได้รับบาดเจ็บและเสียชีวิตเป็นจำนวนมาก โดยเฉพาะอย่างยิ่งการก่อเหตุสะเทือนขวัญฆ่าและเผา 3 พ่อลูกตระกูลกิตติประภานันท์ เสียชีวิต 3 ราย เมื่อวันที่ 24 เม.ย. 2564 ที่ผ่านมา โดยในการปฏิบัติ พล.ท.เกรียงไกร ศรีรักษ์ แม่ทัพภาคที่ 4/ผู้อำนวยการรักษาความมั่นคงภายในภาค 4 ได้กำชับให้หน่วยใช้การเจรจาเป็นหลัก และทุกขั้นตอนต้องปฏิบัติตามหลักกฎหมายและหลักสิทธิมนุษยชนอย่างเคร่งครัด แต่กลุ่มคนร้ายกลับต่อสู้ เป็นผลให้ต้องยิงตอบโต้จนคนร้ายเสียชีวิตดังกล่าว
