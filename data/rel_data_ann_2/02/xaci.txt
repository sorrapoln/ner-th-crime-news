บชน.5 ม.ค.- พลตำรวจตรีจิรสันต์ แก้วแสงเอก รองผู้บัญชาการตำรวจนครบาล แถลงผลการจับกุม นายกฤษดา หรือไผ่ สามารถ อายุ 33 ปี หลัง เข้าทำการตรวจค้นในบ้านเลขที่ 42/50 ซอยหมู่บ้านจามจุรี ต.ราชาเทวะ อ.บางพลี จ.สมุทรปราการ เมื่อวันที่ 2 มกราคมที่ผ่านมา พบของกลาง อาวุธปืนหลายรายการ อาทิ ปืนไทยประดิษฐ์ , อาวุธปืนยาวไทยประดิษฐ์ ไม่ทราบขนาด จำนวน 1 กระบอก , ปืนปากกา , เครื่องกระสุนปืน ท่อเหล็กใช้สำหรับทำลำกล้องปืน , โทรศัพท์มือถือ และอุปกรณ์เครื่องมือสำหรับผลิตอาวุธปืนอีกหลายรายการ
