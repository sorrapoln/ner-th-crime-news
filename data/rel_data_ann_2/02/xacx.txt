จากกรณีพบผู้เสียชีวิตเป็นหญิงสาวชาวพม่า อายุ 21 ปี ถูกเผานั่งยาง บริเวณกลางป่ายูคาลิปตัส หมู่ 4 ต.วังท่าช้าง อ.กบินทร์บุรี จ.ปราจีนบุรี ต่อมาตำรวจลงพื้นที่สืบสวนหาข่าว จนทราบเบาะแสของผู้ต้องสงสัย เป็นชาย อายุ 27 ปี ซึ่งทำงานที่เดียวกับผู้ตาย ที่บริษัทแห่งหนึ่งใน ต.ลาดตะเคียน อ.กบินทร์บุรี จ.ปราจีนบุรี ก่อนที่จะควบคุมตัวไว้ได้ที่บ้านญาติ อ.วัฒนานคร จ.สระแก้ว เมื่อกลางดึกที่ผ่านมา ทราบชื่อคือ นายบุญหลาย บัวมัน อายุ 27 ปี ตำแหน่งช่างไฟ ล่าสุดวันที่ 19 พ.ย.64 ตำรวจ สภ.วังตะเคียน จ.ปราจีนบุรี ได้ควบคุมตัว นายบุญหลาย ไปทำแผนประกอบคำรับสารภาพในที่เกิดเหตุ โดย นายบุญหลาย ให้การับสารภาพโดยอ้างว่า ตนทำงานที่เดียวกับผู้ตายและเช่าห้องอยู่ใกล้กัน ซึ่งผู้ตายเป็นหญิงสาวหน้าตาดี และตนก็แอบชอบด้วย กระทั่งวันที่ 14 พ.ย. ตนเห็นผู้ตายนอนสวมชุดนอนแต่เปลือยท่อนล่าง จึงลงมือข่มขืน แต่ผู้ตายขัอขืนจึงทำร้ายร่างกาย ก่อนลากไปข่มขืนทีาสวนปาล์มหลังห้องเช่าจนสำเร็จความใคร่ ระหว่างนั้นมีหมาเห่า จึงพาผู้ตายกระโดดน้ำเพื่อหนี ซึ่งตนไม่รู้ว่าผู้ตายว่ายน้ำไม่เป็น จึงทำให้จมน้ำเสียชีวิต ก่อนกลับไปทำงานตามปกติ หลังจากนั้นก็กลับมานำศพใส่รถไปเผานั่งยาง ก่อนหนีไปอยู่บ้านญาติที่สระแก้ว นายบุญหลาย ให้การต่อว่า ตลอดสามวันที่ที่หลบไปอยู่บ้านญาติ ตนถูกวิญญาณของผู้ตายหลอกหลอนจนนอนไม่ได้ ต้องตื่นมาใส่บาตรทุกเช้า แต่สุดท้ายทนไหวจึงตัดสินใจโทรไปบอกพี่สาวของคนตายว่า ตนได้ฆ่าแล้วเผาผู้ตายแล้ว จนกระทั่งถูกเจ้าหน้าที่ตำรวจตามไปจับกุมตัว หลังเสร็จสิ้นการทำแผนจึงควบคุมตัวกลับไปดำเนินคดีตามกฎหมายต่อไป
