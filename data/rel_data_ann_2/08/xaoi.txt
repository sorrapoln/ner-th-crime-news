ผู้สื่อข่าวรายงานกรณี เด็กหญิงวัย 1 ขวบเศษ อยู่ในพื้นที่ ต.โนแหลมทอง อ.สหัสขันธ์ จ.กาฬสินธุ์ เสียชีวิตอย่างปริศนาโดยไม่ทราบสาเหตุ ขณะถูกนำตัวมาส่งโรงพยาบาลสมเด็จ เมื่อวันที่ 17 สิงหาคม 2564 ที่ผ่านมา ก่อนที่พนักงานสอบสวนสภ.สมเด็จ ร่วมกับทีมแพทย์ทำการชันสูตร แต่กลับพบความสงสัยในการเสียชีวิต และตรวจตามร่างกายพบวัตถุสงสัย ซึ่งเป็นขนเพชรอยู่ในช่องคลอด และอวัยวะเพศมีร่องรอยคล้ายถูกกระทำชำเราก่อนเสียชีวิต แต่ทางญาติกลับไม่ติดใจในสาเหตุการเสียชีวิต เจ้าหน้าที่จึงอายัดศพเด็กไว้พร้อมกับส่งไปชันสูตรศูนย์วิทยาศาสตร์การแพทย์ที่ 7 ขอนแก่น เพื่อหาร่องรอยต่างๆ และสาเหตุการเสียชีวิตอย่างละเอียด
