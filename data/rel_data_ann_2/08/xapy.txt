วันที่ 27 ต.ค.64 พนักงานสอบสวน สภ.แม่ยาว ได้นำตัว นายอาเพียว มาเยอะ อายุ 51 ปี ชาว ต.แม่ยาว อ.เมือง จ.เชียงราย และ นายอาติ๊ก แซ่มือ อายุ 41 ปี ชาว ต.แม่สาว อ.แม่อาย จ.เชียงใหม่ มาสอบปากคำ หลังจากเมื่อเวลา 14.40 น.วันที่ 26 ต.ค.64 ทางตำรวจ บก.ปส.3 บช.ปส. ภายใต้การอำนวยการของ พล.ต.ท.สรายุทธ สงวนโภคัย ผบช.ปส. ร่วมกับเจ้าหน้าที่ตำรวจ ภ.จวเชียงราย สภ.แม่ยาว กำลังทหารกองกำลังผาเมือง ได้สืบทราบว่าเครือข่ายของนายอาเพียว มาเยอะ ซึ่งมีพฤติกรรมลำเลียงยาเสพติดจากชายแดนเข้าสู่ตอนในของประเทศ จะลำเลียงยาเพสติดจำวนมากจากพื้นที่ชายแดน เข้าสู่ตัวเมืองเชียงราย โดยผ่านถนนเลี่ยงเมืองเชียงรายด้านทิศตะวันตก ทางเจ้าหน้าที่จึงได้ติดตามจนทราบว่ากลุ่มเครือข่ายนี้จะใช้รถยนต์กระบะ ยี่ห้อโตโยต้า สีบรอนซ์ทอง ทะเบียน ยง 7753 เชียงใหม่ และรถจักรยานยนต์ในการสำรวจเส้นทาง จึงได้วางกำลังในพื้นที่ จนกระทั่งรถคันดังกล่าวและจักรยานยนต์ต้องสงสัย ผ่านมาที่ บริเวณ ถนนเลี่ยงเมืองเชียงรายตะวันตก ใกล้แยกห้วยปลากั้ง ต.ริมกก อ.เมือง จ.เชียงราย จากการตรวจสอบภายในรถกระบะ ซึ่งนายอาเพียวเป็นคนขับขี่พบ เฮโรอีน น้ำหนักประมาณ 35 กิโลกรัม และยาไอซ์ น้ำหนัก 120 กิโลกรัม ทางเจ้าหน้าที่จึงได้ทำการควบคุมตัวผู้ต้องหาพร้อมของกลางมาทำการสอบสวนละทำการขยายผลการจับกุมที่ สภ.แม่ยาว ต่อไป
