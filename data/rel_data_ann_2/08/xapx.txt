เมื่อวันที่ 22 มกราคม 65 พล.ต.ต.พลฑิต ไชยรส ผบก.น.3 พ.ต.อ.นพรัตน์ สินมา รองผบก.น.3 พ.ต.อ.พรรณลบ สำราญสม ผกก.สน.จรเข้น้อย พ.ต.ท.กิตติ์พิสิฐ ระย้าย้อย รอง ผกก.สส. , พ.ต.ต.ธนภัทร แสนกล้า สว.สส.ฯ ร.ต.อ.กฤตวัฒน์ เจริญชัย, ส.ต.อ.พีรเดชณรงค์ ผะวัน,ส.ต.ท.ชินวัฒน์ สวัสดิ์ทอง, ส.ต.ท.กิติพงษ์ สดคมขำ และส.ต.ท.หฤษฎ์ จินดาพรหม นำกำลังจับกุมนายทรงธรรม หรือเต๋า บุญสิงห์ อายุ 43 ปี นายไพรรัตน์ หรือไก่ หนูราช อายุ 45 ปี ข้อหาร่วมกันมีอาวุธปืนและเครื่องกระสุนปืนไว้ในความครอบครองโดยมิได้รับอนุญาตจากนายทะเบียน และร่วมกันพาอาวุธปืนไปในเมืองหมู่บ้านหรือทางสาธารณะโดยไม่ได้รับอนุญาต ให้มีอาวุธปืนติดตัวและโดยไม่มีเหตุอันควร พร้อมของกลางอาวุธปืน 4 กระบอก เครื่องกระสุน 42 นัดและอื่นๆรวม 14 รายการ ได้ที่บริเวณหน้าเพิงพักไม่มีเลขที่ ภายในลานจอดรถเมย์ตรงข้ามวัดพลมานีย์ ถนนประชาพัฒนา แขวงทับยาว เขตลาดกระบัง กรุงเทพฯ เมื่อวันที่ 21 ม.ค. พล.ต.ต.พลฑิต กล่าวว่าก่อนจับกุมเจ้าหน้าที่ชุดจับกุมได้รับแจ้งจากสายลับว่ามีชายไทยทั้งสองคนชื่อเล่นว่านายเต๋ากับนายไก่ ซื้อขายอาวุธปืนในพื้นที่ สน.จรเข้น้อย โดยติดต่อซื้อขายกัน ผ่าน ทางแอพพลิเคชั่นเฟซบุ๊กของนายเต๋าซึ่งมีพฤติการณ์ลักลอบขายอาวุธปืนให้กับลูกค้าทั่วไป
