เมื่อวันที่ 21 ม.ค.65 พ.ต.อ.พงศ์ปณต ชูแก้ว ผกก.6 บก.ป., พ.ต.ต.เกียรติศักดิ์ บุญทอง สว.กก.6 บก.ป. นำกำลังจับกุม นายฮัมดี นิหลง อายุ 40 ปี ตามหมายจับศาลจังหวัดยะลา ที่ 29/2565 ลงวันที่ 19 ม.ค. 2565 ข้อหาข่มขืนกระทำชำเราบุคคลซึ่งไม่สามารถปกป้องตนเอง อันเนื่องมาจากเป็นผู้ทุพพลภาพ โดยใช้กำลังประทุษร้าย” จับได้ที่บริเวณสวนยาง ม. 4 ต.บันนังสาเรง อ.เมืองยะลา สืบเนื่องจากเมื่อวันที่ 4 ม.ค. 2565 นายฮัมดี ได้แอบสะกดรอยติดตาม น.ส.จันทร์ (นามสมมติ) อายุ 25 ปี ผู้เสียหายซึ่งเป็นผู้พิการทางสติปัญญา ขณะเดินกลับบ้านพักหลังจากไปบ้านเพื่อน โดยใช้เส้นทางลัดเดินตัดผ่านสวนผลไม้ในพื้นที่ อ.เมืองยะลา ซึ่งเป็นทางเปลี่ยวไม่มีผู้คน นายฮัมดี สบโอกาสปรี่เข้าล็อกตัวแล้วใช้กำลังบังคับข่มขืนจนสำเร็จความใคร่ ก่อนหลบหนีไป
