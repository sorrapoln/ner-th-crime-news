จากการสอบถาม น.ส.บังอร นันทเสนีย์ อายุ 31 ปี ชาวบ้านที่เห็นเหตุการณ์ ได้เล่าว่า ขณะที่ตนเดินผ่านหน้าร้านได้เห็นแฟนสาวของนายไกรษร เจ้าร้านขายเสื้อผ้า กำลังมายืนต่อว่า น.ส.สุภาพร อยู่ที่หน้าร้านขายยำ หาว่า น.ส.สุภาพร เปิดเพลงเสียงดังไม่รู้เวลาและเกิดปากเสียงกันอย่างรุนแรง ก่อนที่นายไกรษร คู่กรณีจะแอบเหน็บมีดทำครัวไว้ด้านหลัง และเดินทางช่วยแฟนสาวโดยการท้าทายให้นายศิริชัย และ น.ส.สุภาพร ออกมาเจอกันกลางถนนและส่งเสียงด่าด้วยถ่อยคำหยาบคาย แต่นายศิริชัย และ น.ส.สุภาพร ไม่อยากมีเรื่องจะได้เดินกลับเข้าไปในร้าน แต่นายไกรษร ก็ยังไม่ยอมหยุดท้าทาย ได้ชักมีดที่เหน็บมาด้านหลังออกมาและเดินปรี่เข้าไปแทง นายศิริชัย และ น.ส.สุภาพร ถึงในร้าน นายศิริชัยจึงได้ป้องกันตัวโดยใช้ขวดตี่เข้าที่ศีรษะของนายไกรษร ไปสองครั้งก่อนและเกิดเหตุชุลมุนกันที่หน้าร้าน นายศิริชัย เสียหลักล้ม นายไกรษรจึงได้เข้ามาแทงซ้ำอีก ตนและชาวบ้านที่ได้ยินเสียงและเห็นเหตุการณ์ได้เข้ามาห้ามปราม หลังเหตุการณ์สงบลงพบว่านายศิรฺชัย ถูกแทงเข้าที่หน้าอกซ้าย 1 แผลและที่หน้าท้องอีก 1 แผล ส่วน น.ส.สุภาพร ผู้เป็นภรรยาถูกฟันเข้าที่ต้นแขนซ้าย ส่วนนายไกรษร มือมีดถูกตีเข้าที่ศีรษะจนแตก โดยเหตุการณ์ดังกล่าวกล้องวงจรปิดที่ติดอยู่หน้าร้านที่เกิดเหตุบันทึกภาพเหตุการณ์เอาไว้ได้ เจ้าหน้าที่จึงเก็บไว้เป็นหลักฐาน และทำการอายัดตัวผู้บาดเจ็บทั้งสองฝ่ายเอาไว้รอการสอบสวนและดำเนินคดีตามกฎหมายต่อไป
