ตำรวจ สน.บางมด รับแจ้งมีอุบัติเหตุ ผู้ขับขี่รถจักรยานยนต์ ถูกรถเมล์ทับร่างเสียชีวิต บริเวณปากซอยพระราม 2 ที่ 25 แขวงบางมด เขตจอมทอง ที่เกิดเหตุพบศพนายภัทรพล มนต์ชูชีพ อายุ 17 ปี ลักษณะนอนหงายอยู่ในช่องทางคู่ขนาน เลนช่องที่ 2 ใกล้กันนั้น พบกับรถจักรยานยนต์ ยี่ห้อ GPX รุ่น Demon 150 cc สีดำ เป็นรถใหม่ยังไม่มีแผ่นป้ายทะเบียน ล้มตะแคงอยู่บนพื้นผิวถนน ห่างจากนั้นพบรถยนต์นั่งส่วนบุคคล ยี่ห้ออีซูซุ รุ่น mux สีบอลเงิน ทะเบียน 3 กม 3464 กรุงเทพฯ จอดอยู่ จากการตรวจสอบพบร่องรอยของการเฉี่ยวชนที่ท้ายรถด้านขวา ห่างไปอีกประมาณ 100 เมตร พบรถนั่งสาธารณะปรับอากาศสาย 142 สีฟ้า ทะเบียน 16-1930 กรุงเทพฯ
