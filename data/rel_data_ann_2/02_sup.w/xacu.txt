วันที่ 26 ตค.2564 เจ้าหน้าที่ตำรวจตระเวนชายแดนที่ 227 อำเภอเขมราฐ จ.อุบลราชธานี นำโดย พ.ต.อ.รินณวัฒน์ ภูวัฒนติกานต์ ผกก.ตชด.22 พ.ต.ท.สิทธิพงษ์ ศรีกุลบุตร ผบ.ร้อย ตชด.227 ร.ต.ท.ครองชัย ยนต์ดัน หน.ชุด ชปข./ปปส.ตชด.227 ด.ต.อาเขต แจ่มจันทร์ จนท.ชปข.ฯ นำกำลังทั้งในและนอกเครื่องแบบ จับกุมตัว นายจิระพงษ์ จุใจล้ำ อดีตผู้ช่วยเจ้าอาวาสวัดชื่อดังแห่งหนึ่งในพื้นที่ วัย 45 ปี ได้พร้อมของกลางยาบ้า 198 เม็ด โดยจับกุมตัวได้ที่กระท่อมนาทางทิศเหนือบ้านตาแหลว ต.หัวนา อ.เขมราฐ จ.อุบลราชธานี ซึ่งเป็นกระท่อมนาของผู้ต้องหาเอง ขณะนั่งรอส่งยาบ้าจำนวนดังกล่าวให้กับลูกค้า ผู้ต้องหา สารภาพ หลังลาสิกขาออกมาอยู่บ้านได้ประมาณ 3 ปี มีค่าใช้จ่ายมากมาย ทั้งงวดรถและส่งลูกเรียนหนังสือระดับปริญญาตรีที่กรุงเทพมหานคร จึงหันไปซื้อยาบ้ามาจากเพื่อนชายชาวลาว มาจำหน่ายยาบ้าให้กับพระ และ สามเณร ที่เคยบวชร่วมกัน ตลอดทั้งกลุ่มวัยรุ่นทั่วไป ทั้งในและนอกพื้นที่ เพื่อหากำไรเป็นค่าใช้จ่ายเหล่านี้ ตรวจปัสสาวะพบเป็นสีม่วงเข้ม จึงควบคุมตัวพร้อมของกลางทั้งหมดส่งพนักงานสอบสวนดำเนินคดีตามกฎหมายต่อไป
