(23 ก.ย.64) ผู้สื่อข่าวรายงานว่า จากกรณีที่ เมื่อเวลา 15.20 น. เจ้าหน้าที่ตำรวจ สภ.พุเตย อ.วิเชียรบุรี จ.เพชรบูรณ์ ได้รับแจ้งว่า มีอุบัติเหตุรถยนต์กระบะชนกับรถจักรยานยนต์ พ่วงข้าง มีผู้เสียชีวิต 1 ราย เหตุเกิดบนเส้นทางหลวงหมายเลข 21 ถนนสายสระบุรี-หล่มสัก ฝั่งขาล่องมุ่งหน้าเข้ากรุงเทพฯ ช่วงระหว่างหลักกิโลเมตรที่ 111-112 บริเวณหน้า หจก.แก้วจำลอง รับซื้อของเก่า หมู่ 3 ต.พุขาม อ.วิเชียรบุรี จึงรุดไปตรวจสอบที่เกิดเหตุ พร้อมแพทย์เวรโรงพยาบาลวิเชียรบุรี และอาสาสมัครกู้ภัยร่วมกตัญญูพุเตย โดยในที่เกิดเหตุ พบรถยนต์กระบะยี่ห้อมิตซูบิชิ ไทรทัน สีบรอนซ์เงิน หมายเลขทะเบียน 1ฒพ-8364 กรุงเทพมหานคร จอดอยู่ที่ข้างทาง สภาพด้านหน้าฝั่งซ้ายยุบ หม้อน้ำแตก ไม่สามารถขับต่อไปได้ และที่ด้านหน้ารถ มีรถจักรยานยนต์พ่วงข้าง สภาพเก่า สีแดง สภาพถูกชนพังเสียหายยับเยิน พบศพผู้เสียชีวิตนอนอยู่ข้างทาง ทราบชื่อต่อมาว่าคือ นายบัวคำ อายุ 75 ปี
