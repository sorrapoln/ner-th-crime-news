วันที่ 17 ม.ค. รายการเรื่องเล่าเช้านี้ รายงานความคืบหน้ากรณีอุบัติเหตุรถเก๋งชนรถจักรยานยนต์ มีผู้เสียชีวิต 2 คน บริเวณหน้าโรงพยาบาลภูมิพล ถนนพหลโยธิน ทำให้ นายศิวะ สิงหะภูกาม และนายชัยวัฒน์ สังข์เผือก เสียชีวิต โดยมีพยานเห็นว่าหลังจากเกิดอุบัติเหตุชายฉกรรจ์สองคนที่อยู่ในรถลงมาเตะที่ร่างผู้เสียชีวิต 2-3 ครั้ง ทั้ง ๆ ที่ของร่างผู้เสียชีวิตนอนแน่นิ่งอยู่บนพื้นถนน เวลาต่อมา เจ้าหน้าที่ตำรวจได้จับกุม นายชนินทร์ สุดนิมิตร คนขับรถเก๋งมาสด้า สีดำ ทะเบียน 7 กฌ4457 กรุงเทพฯ คันก่อเหตุ โดยนายชนินทร์ ให้การอ้างว่า ผู้ที่ลงไปทำร้ายผู้เสียชีวิตไม่ใช่ตน แต่เป็นนายนันวัฒน์ บุญทันกิจ อายุ 22 ปี ที่โดยสารมาด้วย ตนเองเป็นเพียงคนขับเท่านั้น ไม่รู้เรื่องด้วย
