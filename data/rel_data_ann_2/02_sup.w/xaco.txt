เมื่อวันที่ 7 มิถุนายน 2564 เจ้าหน้าที่ตำรวจสภ.เมืองสระบุรี จ.สระบุรี ได้รับแจ้งเหตุมีผู้เสียชีวิตภายในบ้านพัก ใน ม.9 ต. หนองปลาไหล อ. เมือง จ.สระบุรี สภาพถูกโบกปูน จึงรีบไปตรวจสอบทันที พร้อมด้วยเจ้าหน้าที่พิสูจน์หลักฐาน ที่เกิดเหตุภายในห้องนอนบ้านหลังดักล่าว พบศพถูกโบกปูนไว้ คาดว่าจะเป็นศพของ นายไพโรจน์ พรมเมืองเก่า อายุ 55 ปี หลังหายตัวไปอย่างไร้ร่องรอยตั้งแต่วันที่ 26 เมษายนที่ผ่านมา สอบสวน นายคงฤทธิ์ หวาดด้วงดี เปิดเผยว่า ตนได้เข้าไปเพื่อทำการซ่อมแซมบ้านหลังดังกล่าว แต่ปรากฏว่าพบลักษณะมีร่องรอยเลือด และพบบล็อกโบกปูนในลักษณะนอนเหยียดยาวลักษณะเหมือนคนถูกฆาตกรรมอำพราง จึงสงสัยว่าจะเป็นศพของ นายไพโรจน์ พ่อตา หลังหายจากบ้าน โดยบอกว่าจะไปทำบุญที่ประเทศลาว เป็นเวลา 7 วัน ต่อมาก็ไม่พบตัวอีกเลย นายคงฤทธิ์ บอกอีกว่า สำหรับพ่อตาของตนมีอาชีพรับเหมา ทำกระจกอลูมิเนียม ในจังหวัดสระบุรี และใกล้เคียงและมีภรรยาหลายคน ส่วนสาเหตุยังไม่ทราบแน่ชัด
