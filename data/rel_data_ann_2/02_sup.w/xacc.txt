พล.ต.ต.ธิติ แสงสว่าง รรท.ผบก.ภ.จ.ชลบุรี พร้อมด้วย เจ้าหน้าที่ตำรวจ สภ.ห้วยใหญ่ เจ้าหน้าที่ตำรวจท่องเที่ยว เจ้าหน้าที่ตำรวจ ตม.ชลบุรี เจ้าหน้าที่ตำรวจสืบสวนชลบุรี เข้าตรวจสอบบ้านหลังหนึ่ง หมู่ 9 ต.ห้วยใหญ่ จ.ชลบุรี หลังเจ้าหน้าที่ตำรวจปราบปรามข้ามชาติภาค 2 พร้อมหมายค้นเข้าค้นบ้านเลขที่ดังกล่าว หลังสืบทราบว่าเป็นมีแก๊งคนจีนที่มีพฤติกรรมการกระทำผิดในประเทศไทย โดยเจ้าหน้าที่ตำรวจปราบปรามข้ามชาติถูกคนในบ้านยิงสวนทำให้เจ้าหน้าที่ได้รับบาดเจ็บ 2 นาย ที่เกิดเหตุนั้นเป็นบ้านหรู 3 ชั้น ตั้งอยู่ในเนื้อที่ กว่า 1 ไร่ เจ้าหน้าที่ได้ทำการปิดล้อม โดยกันผู้ไม่เกี่ยวข้องเข้าไปในที่เกิดเหตุ พร้อมกับให้เจ้าหน้าที่เข้าตรวจสอบภายในบ้านดังกล่าว จากการสอบสวนเบื้องต้นทราบว่า ในขณะที่เจ้าหน้าที่ตำรวจปราบปรามอาชญากรรมข้ามชาติภาค 2 นำหมายค้นเข้าตรวจค้น โดยทำการแสดงตัวและเคาะประตูเพื่อให้เปิด ทางแก๊งคนจีนที่อยู่ในบ้านได้ยิงสวนออกมาจนเจ้าหน้าที่ตำรวจที่เข้าทำการตรวจค้นได้รับบาดเจ็บ 2 นาย
