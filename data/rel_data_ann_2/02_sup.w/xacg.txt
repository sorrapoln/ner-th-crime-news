เมื่อเวลา 01.00 น. วันที่ 18 ม.ค. เจ้าหน้าที่ตำรวจ สน.คันนายาวรับแจ้งเหตุมีผู้ถูกแทงเสียชีวิต บริเวณปากซอย พบศพนายพีรศิลป์ พุ่มจำปา อายุ 19 ปี นักศึกษา ปวส. ปี2 โรงเรียนแห่งหนึ่งย่านมีนบุรี สภาพถูกแทงมีดปักอกที่ราวนมซ้าย ผู้ก่อเหตุ คือ นางสาวสุพรรษา ยางสูง อายุ 19 ปี แฟนสาวของผู้เสียชีวิต นั่งอยู่บริเวณที่เกิดเหตุ มีอาการตกใจและร้องไห้ตลอดเวลา ในมือมีมีดพับอีก 1 เล่ม อ้างว่า ก่อนเกิดมีปากเสียงกันจากเรื่องที่มีปัญหากันมาก่อนหน้านี้ จากนั้นแฟนหนุ่มจะเข้ามาทำร้าย เธอพยายามห้ามอีกฝ่ายไม่ให้เข้ามา จนเกิดเหตุสลดขึ้น โดยเจ้าตัวยืนยันว่าไม่ได้ตั้งใจแทง แต่พลั้งมือ
