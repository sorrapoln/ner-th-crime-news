เมื่อเวลา 13.30 น. วันที่ 19 พ.ย. 64 พ.ต.ต.สินสมุทร์ บุญทัศนา สว.(สอบสวน) สภ.บางศรีเมือง อ.เมือง จ.นนทบุรี รับแจ้งเหตุยิงกันภายในปั๊มน้ำมันบางจาก ใกล้แยกท่าอิฐ ถนนรัตนาธิเบศร์ ฝั่งขาเข้า ต.บางรักน้อย ไปสอบสวนพร้อมด้วย พล.ต.ต.ไพศาล วงศ์วัชรมงคล ผบก.ภ.จ.นนทบุรี พ.ต.อ.วันชัย ชูจิตร ผกก.สภ.บางศรีเมือง แพทย์สถาบันนิติวิทยาศาสตร์และเจ้าหน้าที่กู้ภัยมูลนิธิป่อเต็กตึ๊ง ในที่เกิดเหตุพบรถเก๋งโตโยต้า รุ่นคัมรี่ สีบรอนซ์ หมายเลขทะเบียน 1ขด 2858 กทม. จอดอยู่หน้าร้านปะยางด้านในปั๊มน้ำมันพบศพ น.ส.ดนัยพร เสาวพงษ์ อายุ 22 ปี นักศึกษาคณะวิศวกรรมรถไฟ มหาวิทยาลัยศรีปทุม ชั้นปี 4 ชาวบ้าน หมู่ 2 ต.บางคูรัด อ.บางบัวทอง จ.นนทบุรี สวมเสื้อช็อปแขนยาว ปักโลโก้ของมหาวิทยาลัยศรีปทุม เสียชีวิตอยู่ลักษณะนั่งอยู่บนเบาะหน้าคู่คนขับ ศีรษะเอียงไปทางขวา ถูกยิงเข้าที่บริเวณหน้าอกซ้าย 2 นัดทะลุหลัง 1 นัดและเอวซ้ายอีก 1 นัด ใกล้กันพบปลอกกระสุนขนาด .380 จำนวน 3 ปลอก ตกอยู่ข้างรถ ทางเจ้าหน้าที่จึงเก็บไว้เป็นหลักฐาน มี นายกิตติภูมิ ศิริวัฒน์ อายุ 64 ปี เจ้าของธุรกิจเปิดร้านขายทุเรียนทอดกรอบ อยู่ที่ห้างเซ็นทรัลเวสต์เกต บางใหญ่ ชาวบ้านตรอกสีคาม แขวงนครไชยศรี เขตดุสิต กทม. อยู่ในอาการเครียดอย่างเห็นได้ชัด ถืออาวุธปืนสั้นแบบบีบีกันดัดแปลงลำกล้อง รอมอบตัวกับเจ้าหน้าที่อยู่ข้างรถ
