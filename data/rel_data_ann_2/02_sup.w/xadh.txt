22 ม.ค.2565 เมื่อช่วงกลางดึกที่ผ่านมา พ.ต.ต.จตุพร ธงทอง สว.(สอบสวน) สน.ภาษีเจริญ รับแจ้งมีผู้เสียชีวิตภายในบ้าน ซอยเพชรเกษม 48/1 แขวงบางหว้า เขตภาษีเจริญ กรุงเทพฯ จึงเดินทางไปตรวจสอบพร้อมฝ่ายสืบสวน สน.ภาษีเจริญ แพทย์นิติเวช รพ.ศิริราช เจ้าหน้าที่กองพิสูจน์หลักฐาน และ เจ้าหน้าที่มูลนิธิป่อเต็กตึ๊ง ที่เกิดเหตุเป็นอาคารพาณิชย์ สูง 3 ชั้น ภายในห้องนอนชั้นสองบ้าน พบร่าง นายเอ (นามสมมุติ) อายุ 16 ปี นักเรียนชั้นมัธยมศึกษาปีที่ 4 มีบาดแผลที่ขมับขวา กระสุนทะลุท้ายทอย นอนหงายเสียชีวิตอยู่บนเตียง ใกล้กันพบปืนพกสั้นออโตเมติก 1 กระบอก ตกอยู่ เจ้าหน้าที่จึงเก็บไว้เป็นหลักฐาน
