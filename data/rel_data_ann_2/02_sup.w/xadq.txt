เมื่อเวลา 08.30 น.วันที่ 21 ก.ย.64 ร.ต.อ.ปรีชา มีผิว รอง สว.(สอบสวน ) สภ.หนองสาหร่าย อ.ปากช่อง จ.นครราชสีมา เปิดเผยว่า เมื่อเวลาประมาณ 18.60 น.เย็นวันที่ 20 ก.ย. ที่ผ่านมา รับแจ้งมีเหตุยิงกันเสียชีวิต ที่บ้านคลองสมบูรณ์ หมู่ 7 ต.คลองม่วง อ.ปากช่อง จ.นครราชสีมา หลังรับแจ้งจึงรีบรุดออกไปตรวจสอบ พร้อมด้วย พ.ต.อ.อภิวัชร์ นาทอง ผกก.สภ.หนองสาหร่าย พ.ต.ท.หริพงษ์ แววโคกสูง รอง ผกก.(สอบสวน) เจ้าหน้าที่ตำรวจชุดสืบสวน พร้อมสายตรวจตำบล หน่วยกู้ภัยสว่างวิชชาธรรมสถานปากช่อง ที่เกิดเหตุ พบผู้เสียชีวิตทราบชื่อคือ นางอำนวย (สงวนนามสกุล) อายุ 47 ปี ถูกยิงด้วยปืนลูกซอง เข้าบริเวณศีรษะข้างซ้าย นอนหงายเสียชีวิตอยู่ในห้องน้ำ ส่วนมือปืนผู้ก่อเหตุก่อเหตุ คือนายบุญเลิศ อายุ 54 ปี สามีผู้ตาย ยืนรอมอบตัวกับเจ้าหน้าที่ตำรวจ พร้อมอาวุธปืนลูกซองสั้นแบบไทยประดิษฐ์ และปลอกกระสูนปืน เบอร์ 12 จึงควบคุมตัวไว้ ซึ่งยังมีอาการมึนเมา จากการสอบสวน นายบุญเลิศ ผู้ก่อเหตุ ให้การว่า ตนเลิกรากับภรรยาคนเก่าที่อยู่ในหมู่บ้านเดียวกัน และมาอยู่กินกับนางอำนวย อายุ 47 ปี ผู้ตาย ซึ่งเป็นภรรยาใหม่ได้ประมาณ 2-3 ปี โดยตนมีอาชีพทำไร่ ส่วนผู้ตายภรรยาใหม่มีอาชีพขายกับข้าวเร่รถพุ่มพวง ก่อนเกิดเหตุในช่วงกลางวัน ตนเดินผ่านไปดูหลานทำบ้านให้กับภรรยาคนเก่า ซึ่งยังไม่มีครอบครัวใหม่ ต่อมาผู้ตายโทรศัพท์หาและตนก็บอกตรงๆ แต่ผู้ตายต่อว่าอย่างรุนแรง เกรงว่าตนจะกลับไปคืนดีกับภรรยาเก่า ตนจึงเดินไปดื่มเบียร์ 3 ขวด และจะกลับบ้านไปเคลียร์กับภรรยา แถมยังถูกต่อว่า จนโมโห จึงชักปืนออกมา ผู้ตายวิ่งหนีเข้าห้องน้ำ จึงตามไปเท้าถีบประตูออก แล้วยิงภรรยาจนล้มลงเสียชีวิต พ.ต.อ.อภิวัชร์ นาทอง ผกก.สภ.หนองสาหร่าย กล่าวว่า เมื่อเวลา 21.30 น.เจ้าหน้าที่ตำรวจพิสูจน์หลักฐาน ภ.3 เดินทางมาพิสูจน์ที่เกิดเหตุเพื่อประกอบสำนวน พร้อมนำศพส่ง รพ.ปากช่อนานา ซึ่งคดีนี้มีผู้ต้องหาและให้การรับสารภาพ จึงควบคุมตัวนายบุญเลิศไปดำเนินคดีในข้อหา “ฆ่าคนตายโดยเจตนา มีอาวุธปืนลูกซองสั้นไทยประดิษฐ์ไว้ในครอบครองโดยไม่ได้รับอนุญาตยิงปืนในที่หมู่บ้าน เมืองโดยไม่มีเหตุอันควร
