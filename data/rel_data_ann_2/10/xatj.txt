ขณะเดียวกันมีน้องโทรมาบอกว่ามีกลุ่มอาสาอีกมูลนิธิเข้ามาที่จุดจอดแยกพงษ์เพชร ตนจึงขับออกจากปั๊มแล้วใช้เส้นทางเลียบคลองประปา จนพบรถ​ จยย. 2-3 คันขับสวนทางมาในลักษณะส่ายไปมาขวางถนนและเห็นลักษณะจะควักอาวุธอะไรบางอย่างออกมา ซึ่งตอนนั้นทางค่อนข้างมืดและไม่ทราบจุดประสงค์ของกลุ่ม​ จยย. จึงได้นำปืนออกมายิงขึ้นฟ้า 2 นัดเพื่อเป็นการข่มขู่ ก่อนจะรีบขับรถหนีออกมามุ่งหน้าบ้านพัก ขณะที่​ พ.ต.อ.สุรพงศ์ กล่าวว่า ภายหลังเข้ามาสอบปากคำนายทศพล พบว่าภาพรวมคดีนี้ ทั้งสองฝ่ายให้ความร่วมมือเป็นอย่างดี โดยเฉพาะตัวผู้ต้องหาในวันนี้ ให้การที่เป็นประโยชน์ ทำให้คดีมีความคืบหน้าพอสมควร และผู้ใหญ่ทั้งสองฝ่ายก็มีการคุยกันรู้เรื่องดี ขณะนี้พนักงานสอบสวน​ สน.ทุ่งสองห้อง อยู่ระหว่างการดำเนินการพิมพ์มือทำประวัติแจ้งข้อหา ยิงปืนซึ่งใช้ดินระเบิดโดยใช่เหตุ ในเมือง หมู่บ้านหรือที่ชุมชน ทำให้ผู้อื่นเกิดความกลัว หรือความตกใจ โดยการขู่เข็ญ พาอาวุธไปในเมือง หมู่บ้านทางสาธารณะโดยไม่มีเหตุอันสมควร พาอาวุป็นติดตัวไปในเมือง หมู่บ้าน หรือทางสาธารณะโดยไม่ได้รับใบอนุญาต ซึ่งทนายความได้ยื่นประกันตัวไปในวงเงิน 50,000 บาท ก่อนอนุญาตให้ประกันตัวไป ต่อมา พล.ต.ต.อรรพล อนุสิทธิ์ ผบก.น.2 เปิดเผยว่า ภาพรวมการดำเนินการ ป้องกันเหตุหลังมีการมอบนโยบายให้เจ้าหน้าที่ตรวจค้นรถอาสาสมัครเข้ามาในพื้นที่​ บก.น.2 ตั้งแต่หลังเกิดเหตุ จนถึงวันนี้มีการตรวจค้นรถอาสาสมัครทุกมูลนิธิมาแล้วมากกว่า 100 คัน ยังไม่พบว่ามีคันใดที่มีการพกพาอาวุธอยู่ภายในรถ ซึ่งนโยบายนี้จะคงดำเนินการต่อไปตลอด เพื่อเป็นการป้องกันเหตุไม่ให้เกิดความรุนแรงของรถอาสาสมัครกู้ภัยขึ้นอีกในอนาคต
