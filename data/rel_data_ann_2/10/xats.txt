เหตุนี้เกิดเมื่อตอน 03.30 น.ที่ผ่านมา ตำรวจ สน.ดินแดง พร้อมด้วยอาสาสมัครมูลนิธิร่วมกตัญญู รับแจ้งมีคนตกลงไปในบึงมักกะสัน เขตดินแดง กรุงเทพฯ ซึ่งมีความสูงประมาณ 3 เมตร จากพื้นถนน จึงนำกำลังเข้าตรวจสอบที่เกิดเหตุพบรถจักรยานยนต์บิ๊กไบค์ สีเขียว ขนาด 400 ซีซี ทะเบียน 1 ขล 9547 กรุงเทพมหานคร จอดอยู่บนถนนเลียบบึงมักกะสัน ซึ่งพลเมืองดียกขึ้นมาจากที่ล้มคว่ำอยู่ พบมีลอยถลอกทั่วทั้งคัน ส่วนภายในบึงมีชาวบ้านกำลังนั่งพายเรือ ช่วยเหลือผู้บาดเจ็บ 2 คน เป็นชายทั้งคู่ ได้ให้เกาะเรือออกมาด้วย และส่งต่อให้กู้ภัยปฐมพยาบาลแล้วนำ ส่งโรงพยาบาลบาลใกล้เคียง ทราบชื่อคือ นายธรรศธรณ์ ชูนวล อายุ 24 ปี คนขี่ และนายฐาปนพงศ์ ปิยะจักรพงศ์ อายุ 23 ปี คนซ้อนท้าย ทั้งสองคนบาดเจ็บเล็กน้อย
