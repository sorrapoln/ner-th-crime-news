จากกรณีพบศพหญิงชาวต่างชาติ เสียชีวิตอยู่บริเวณร่องธารน้ำตก "โตนอ่าวยน" ต.วิชิต อ.เมืองภูเก็ต ซึ่งต่อมาทราบชื่อผู้เสียชีวิตคือ นางนิโคล โซเวน ไวสคอปฟ์ สัญชาติ สวิส อายุ 57 ปี โดยสภาพศพของผู้เสียชีวิต ถูกผ้าใบคลุมร่างเอาไว้ โดยคาดว่าน่าจะเป็นการอำพรางศพ และจากการตรวจสอบ คาดว่า ผู้ตายน่าจะเสียชีวิตมาแล้วประมาณ 2-3 วัน ตามที่ได้เสนอข่าวไปแล้วนั้น "ล่าคนร้าย" "แหม่มสวิส" "ภูเก็ตแซนด์บ็อกซ์" ล่าสุดวันนี้ (6ส.ค.) พล.ต.อ.สุวัฒน์ แจ้งยอดสุข ผู้บัญชาการตำรวจแห่งชาติ ผบ.ตร. พร้อมด้วยเจ้าหน้าที่ชุดสืบสวนจะเดินทางลงไปในพื้นที่ สภ.วิชิต จังหวัดภูเก็ต เพื่อบัญชาการ "ล่าคนร้าย" และติดตามคลี่คลายคดีฆาตกรรมนักท่องเที่ยว "แหม่มสวิส" บริเวณน้ำตก "โตนอ่าวยน" จ.ภูเก็ต ในช่วงเวลา 10.00 น.
