กรณี ส.ต.ต.นรวิชญ์ บัวดก ผบ.หมู่ กองร้อยที่ 2 กก.อารักขา บก.อคฝ.บช.น.ขับบิ๊กไบค์ชน พญ.วราลัคน์ สุภวัตรจริยากุล หรือหมอกระต่าย ขณะข้ามทางม้าลายหน้า รพ.สถาบันโรคไตภูมิราชนครินทร์ ถนนพญาไท จนเสียชีวิต เมื่อวันที่ 21 ม.ค.ที่ผ่านมา ขณะนี้ในโซเชียลมีการตั้งข้อสงสัยว่า บิ๊กไบค์คันดังกล่าวเป็นรถที่ถูกยึดมาหรือไม่นั้น วันนี้ (23 ม.ค.)เมื่อเวลา 21.00 น. แหล่งข่าวจากกองบัญชาการตำรวจนครบาล (บช.น.) เปิดเผยว่า บิ๊กไบค์คันดังกล่าวเป็นของ ส.ต.ต.นรวิชญ์ จริง โดยซื้อถูกต้องตามกฎหมาย ไม่ได้นำรถโดนยึดมาใช้แต่อย่างใด ส.ต.ต.นรวิชญ์ จะนำเอกสารเกี่ยวกับรถมาแสดงให้ พนักงานสอบสวน สน.พญาไท ภายในคืนนี้ จึงจะทราบว่าเป็นรถจดประกอบ หรือเป็นรถประเภทไหน ทั้งนี้ ในวันนี้พรุ่งนี้ (24 ม.ค.) ทีมโฆษก บช.น.จะแถลงชี้แจงรายละเอียดอีกครั้ง.
