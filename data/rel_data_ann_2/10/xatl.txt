เมื่อเวลา 22.10 น. (23 ก.ย.64) ที่ผ่านมา ตำรวจสภ.สะบ้าย้อย ได้รับแจ้งเหตุยิงกันภายในบ้านหลังหนึ่ง อ.สะบ้าย้อย จ.สงขลา จึงนำกำลังลงพื้นที่ไปตรวจสอบ ที่เกิดเหตุพบปลอกกระสุนปืนขนาด 9 มม. จำนวน 5 ปลอก พร้อมกระสุนขนาด 9 มม. จำนวน 1 นัด และมีผู้หญิงถูกยิงเสียชีวิตอยู่ภายในบ้าน 2 ราย ซึ่งเป็นแม่ลูกกัน ทราบชื่อคือ นางเรียม อายุ 58 ปี ถูกยิงด้วยอาวุธปืนขนาด 9 มม. เข้าที่บริเวณศีรษะ 2 นัด นอนคว่ำหน้าเสียชีวิตอยู่บนพื้นในบ้าน และ นางสาวจุฑามาศ อายุ 38 ปี ถูกยิงด้วยอาวุธปืนขนาด 9 มม. ที่บริเวณศีรษะ จำนวน 2 นัด นั่งเสียชีวิตอยู่ข้างประตูหน้าบ้าน สอบสวนทราบว่า ผู้ก่อเหตุ คือ นายพีระพัฒน์ หรือ แอน อายุ 37 ปี เป็นเจ้าหน้าที่ทหารพราน 47 ปฏิบัติหน้าที่อยู่วัดสวนแก้ว อ.ยะหา จ.ยะลา และเป็นสามีของนางสาวจุฑามาศ ผู้เสียชีวิต
