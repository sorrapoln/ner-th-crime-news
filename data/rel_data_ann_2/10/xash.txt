เมื่อเวลา 05.50 น.เช้าวันที่ 22 มกราคม 2565 พ.ต.ต.แดนชัย บุญธรรม สารวัตรเวร สภ.บ่อผุด อ.เกาะสมุย จ.สุราษฎร์ธานี ได้รับแจ้งจาก มีเหตุยิงกันมีผู้ได้รับบาดเจ็บภายในซอยอีสานพัฒนา หมู่ 6 ต.บ่อผุด อ.เกาะสมุย จ.สุราษฎร์ธานี จึงได้เดินทางไปตาวจสอบพร้อมด้วย พ.ต.อ.ยุทธนา ศิริสมบัติ ผกก.สภ.บ่อผุด พ.ต.ท.อนุมัติ รื่นพานิช รอง ผกก.สส.พ.ต.ต.วรรณชัย สุขแจ่ม สวป. ร.ต.อ.ภาณุมาศ ชูเกื้อ สว.สส.สภ.บ่อผุด ร.ต.อ.วิเศษ ชูพยัคฆ์ รอง สว.สส. ร.ต.อ.ธวัฒชัย เทพหนู รอง สว.สส. พร้อมกำลังตำรวจสืบสวน เดินทางลงพื้นที่ตรวจสอบที่เกิดเหตุ เพื่อเร่งติดตามคนร้ายที่ก่อเหตุ ที่เกิดเหตุหน้าร้านขายของชำ และร้านซ่อมรถจักรยานยนต์ อยู่ในซอยอิสานพัฒนา พื้นที่ ม.6 ต.บ่อผุด อ.เกาะสมุย จ.สุราษฎร์ธานี ซึ่งเป็นตึกแถวติดกัน บริเวณหน้าร้านขายของชำพบเก้าอี้ล้มระเนระนาด และบริเวณร้านซ่อมรถจักรยานยนต์ มีรอยกระสุนปืนไม่ทราบขนาดทะลุประตูม้วน กระสุนเจาะทะลุฝาผนังร้าน มีหัวกระสุนปืนฝังอยู่ เจ้าหน้าที่ตำรวจเก็บไว้เป็นหลักฐาน สำหรับคนถูกยิงเจ้าหน้าที่โรงพยาบาลไทยอินเตอร์เนชั่นแนลสมุย ได้นำตัวไปแล้ว และได้เสียชีวิตระหว่างนำส่ง ชื่อนายสันทัด เคยนา อายุ 35 ปี ภูมิลำเนา จ.ลพบุรี ถูกยิงด้วยอาวุธปืนไม่ทราบขนาด เข้าบริเวณหน้าอกขวา จำนวน 1 นัด และที่ชายโครงซ้าย 1 นัด รวม 2 นัด
